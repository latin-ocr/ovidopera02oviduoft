160 camon METAMM .

Abstulerat iaculo; lignum sine acumine venit.

35511·a feri mota est, nec fulmine lenius arsit:
Emicat ex oculis , spirat quoque pectore flamma.
thue volat moles adducto concita nervo,

Cu petit aut muros aut plenas milite turres,
11 iuvenes vasto sic impete vulnificus sus

360 Fertur, et Eupalamon Pelagonaque , dextra tuentes
Cornua , prosternit. socii rapuere iacentes.

At non letiferos effugit Enaesimus ictus
Hippocoonte satus. trepidantem et terga parantem
Vertere succiso liquerunt poplite nervi.

365 Forsitan et Pylius citra Troiana perisset
Tempora: sed sumpto posita conamine ab hasta
Arboris insiluit, quae stabat proxima, ramis,
Despexitque , loco tutus ‚ quem fugerat hostem.
Dentibus ille ferox in querno stipite tritis

370 [imminet exitio ‚ fidensque recentibus armis]
Eurytidae magni rostro femur hausit adunco.

At gemini, nondum caelestia sidera, fratres,
Ambo conspicui, nive candidioribus ambo
Vectabantur equis , ambo vibrata per auras

375 Hastarum tremulo quatiebant spicula motu.
Vulnera fecissent, nisi saetiger inter opacas,

Nec iaculis isset nec equo loca pervia, silvas.
Persequitur Telamon ‚ studioque incautus eundi
Pronus ab arborea cecidit radice retentus.

380 Dum levat hunc Peleus ‚ celerem Tegeaea sagittam

Inposuit nervo sinuatoque expulit arcu.
Fixa sub aure feri summum destringit harundo
Corpus , et exiguo rubefecit sanguine saetas.
Nec tamen illa sui successu laetior ictus,
385 Quam Meleagros erat. primus vidisse putatur,
Et primus sociis visum ostendisse cruorem,
Et ‘meritum' dixisse ‘feres virtutis honorem .’
Erubuere viri, seque exhortantur et addunt
Cum clamore animos, iaciuntque sine ordine tela.
390 Turba nocet iactis, et quos petit, impedit ictus.

