uuum omno METAMM .

30 Et pressa est gravitate sui. circumfluus umor
Ultima possedit solidumque coercuit orbem.

Sic ubi dispositam quisquis fuit ille deorum,
Congeriem secuit sectamque in membra redegit,
Principio terram, ne non aequalis ab omni

35 Parte soret , magni speciem glomeravit in orbis.
Tum freta diffundi rapidisque tumescere ventis
Iussit et ambitae circumdare litora terrae.

Addidit et fontes et stagna inmensa lacusque,
Fluminaque obliquis cinxit declivia ripis,

40 Quae , diversa locis , partim sorbentur ab ipsa,

In mare perveniunt partim, campoque recepta
Liberioris aquae pro ripis litora pulsant.
Iussit et extendi campos, subsidere valles,
Fronde tegi silvas ‚ lapidosos surgere montes.

45 thue duae dextra caelum totidemque sinistra
Parte secant zonae, quinta est ardentior illis3
Sic onus inclusum numero distinxit eodem
Cura dei, totidemque plagae tellure premuntur.
Quarum quae media est, non est habitabilis aestu3

50 Nix tegit alta duas: totidem inter utramque locavit,
Temperiemque dedit mixta cum frigore flamma.
Imminet his aer3 qui, quanto est pondere terrae
Pondus aquae levius ‚ tanto est onerosior igni.
lllic et nebulas ‚ illic consistere nubes

551ussit‚ et humanas motura tonitrua mentes
Et cum fulminibus facientes frigora ventos.

His quoque non passim mundi fabricator habendum
Aera permisit. vix nunc obsistitur illis,
Cum sua quisque regant diverso flamina tractu,

60 Quin lanient mundum3 tanta est discordia fratrum.
Eurus ad auroram Nabataeaque regna recessit
Persidaque et radiis iuga subdita matutinis.

Vesper et occiduo quae litora sole tepescunt,
Proxima sunt zephyro: Scythiam septemque trionem

65 Horrifer invasit boreas. contraria tellus

Nubibus assiduis pluvioque madescit ab austro.

