58 tuncxssus METAMM .

435 Nil habet ista sui. tecum venitque, manetque3
Tecum discedet, si tu discedere possis.

Non illum Cereris ‚ non illum cura quietis
Abstrahere inde potest: sed opaca fusus in herba
Spectat inexpleto mendacem lumine sormam,

440 Perque oculos perit ipse suos. paulumque levatus,
Ad circumstantes tendens sua bracchia silvas,
‘Ecquis ‚ io silvae ‚ crudelius' inquit ‘amavit?

Scitis enim et multis latebra opportuna fuistis.
Ecquem , cum vestrae tot agantur saecula vitae,
445 Qui sic tabuerit, longo mfflnistis in aevo?
Et placet et video: sed quod videoque placetque,
Non tamen invenio: tantus tenet error amantem.
Quoque magis doleam ‚ nec nos mare separat ingens,
Nec via, nec montes, nec clausis moenia portis:

450 Exigua prohibemur aqua. cupit ipse teneri:

Nam quotiens liquid-is porreximus oscula lymphis,

Hic totiens ad me resupino nititur ore.

Posse putes tangi: minimum est, quod amantibus
obstat.

Quisquis es, huc exi! quid me , puer unice, fallis,

455 Quove petitus abis ⁴? certe nec forma nec aetas
Est mea, quam fugias, et amarunt me quoque nymphae .
Spem mihi nescio quam vultu promittis amico,
Cumque ego porrexi tibi bracchia , porrigis ultro:
Cum risi, arrides: lacrimas quoque saepe notavi

460 Me lacrimante tuas: nutu quoque signa remittis:
Et, quantum motu formosi suspicor oris,

Verba refers , aures non pervenientia nostras —
Iste ego sum! sensi3 nec me mQallit imago.
Uror amore mei, flammas moveoque seroque.

465 Quid faciam? roger, anne rogem ἱ) quid deinde rogaho?
Quod cupio mecum est: inopem me copia fecit.

Ο utinam a nostro secedere corpore possem!

Votum in amante novum , vellem quod amamus,
abesset! —-—

Iamque dolor vires adimit, nec tempora vitae

