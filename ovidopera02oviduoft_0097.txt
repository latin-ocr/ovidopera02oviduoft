II , eoo—873 . eunom 45

‘Fide minister’ ait ‘iussorum , nate, meorum,
Pelle moram, solitoque celer delabere cursu,
Quaeque tuam matrem tellus a parte sinistra

840 Suspicit, indigenae Sidonida nomine dicunt,
Hanc pete; quodque procul montano gramine pasci
Armentum regale vides, ad litora verte .'

Dixit: et expulsi iandudum monte iuvenci
Litora iussa petunt, ubi magni filia regis

845 Ludere virginibus Tyriis comitata solebat.

Non bene conveniunt nec in una sede morantur
Maiestas et amor. sceptri gravitate relicta

llle pater rectorque deum ‚ cui dextra trisulcis

Ignibus armata est, qui nutu concutit orbem,

850 lnduitur faciem tauri mixtusque iuvencis f· xxvi.
Mugit et in teneris formosus obambulat herbis.
Quippe color nivis est, quam nec vestigia duri
Calcavere pedis nec solvit aquaticus auster.

Colla toris extant3 armis palearia pendent:

855 Cornua parva quidem, sed quae contendere possis
Facta manu ‚ puraque magis perlucida gemma.
Nullae in fronte minae , nec formidabile lumen:
Pacem vultus habet. miratur Agenore nata,

Quod tam formosus, quod proelia nulla minetur,

860 Sed quamvis mitem, metuit contingere primo:
Mox adit, et ssores ad candida porrigit ora.
Gaudet amans et, dum veniat sperata voluptas,
Oscula dat manibus . vix iam, vix cetera differt.
Et nunc alludit, viridique exultat in herba,

865 Nunc latus in fulvis niveum deponit harenis;
Paulatimque metu dempto modo pectora praebet
Virginea palpanda manu , modo cornua sertis
Inpedienda novis. ausa est quoque regia virgo,
Nescia quem premeret, tergo considere tauri:

870 Cum deus a terra siccoque a litore sensim
Fissa pedum primis vestigia ponit in undis,
inde abit ulterius , mediique per aequora ponti
Fert praedam . pavet baec litusque ablata relictum

