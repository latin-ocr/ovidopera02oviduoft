IV , 429--503, ammaus 79

‘Perpetuas patitur poenas, Athamanta superbum
Regia dives hahet, qui me cum coniuge semper
Sprevit P' et exponit causas odiique viaeque,

470 Quidque velit. quod vellet, erat, ne regia Cadmi
Staret, et in facinus traherent Athamanta sorores.
Imperium, promissa , proces confundit in unum,
Sollicitatque deas . sic haec lunone locuta,
Tisiphone canos, ut erat, turbata capillos

475 Movit et obstantes reiecit ab ore colubras,

Atque ita ‘non longis opus est ambagibus,’ inquit
‘Facta puta, quaecumque iubes: inamabile regnum
Desere , teque refer caeli melioris ad auras.'
Laeta redit luno . quam caelum intrare parantem

480 Boratis lustravit aquis Thaumantias Iris.

Nec mora , Tisiphone madefactam sanguine sumit
lnportuna facem, fluidoque cruore rubentem
induitur pallam , tortoque incingitur angue ,
Egrediturque domo . Luctus comitatur euntem

485 Et Pavor et Terror trepidoque Insania vultu.
Limine constiterat. postes tremuisse feruntur
Aeolii, pallorque fores infecit Avernus,

Solque locum sugit . monstris exterrita coniunx,
Territus est Athamas. tectoque exire parabant:
490 Obstitit infelix aditumque obsedit Erinys,
Nexaque vipereis distendens bracchia nodis
Caesariem excussit. motae sonuere colubrae:
Parsque iacent umeris , pars circum pectora lapsae
Sibila dant saniemque vomunt linguaque coruscant.
4951nde duos mediis abrumpit crinibus angues,
Pestiferaque manu raptos inmisit. at illi
Inoosque sinus Athamanteosque pererrant,
lnspirantque graves animas . nec vulnera membris
Ulla ferunt3 mens est, quae diros sentiat ictus.

500 Attulerat secum liquidi quoque monstra veneni,
Oris Cerberei spumas et virus Echidnae,
Erroresque vagos caecaeque oblivia mentis,

Et scelus et lacrimas rabiemque et caedis amorem.

