308 ammonas METAMM .

80 Eripitur , nec mella thymi redolentia flore
Prodiga divitias alimentaque mitia tellus
Suggerit atque epulas sine caede et sanguine praebet.
Carne ferae sedant ieiunia, nec tamen omnes.
Quippe equus et pecudes armentaque gramine vivunt:

85 At quihus ingenium est inmansuetumque serumque,
Armeniaeque tigres iracundique leones,

Cumque lupis ursi, dapibus cum sanguine gaudent.
Heu quantum scelus est in viscera viscera condi,
Congestoque avidum pinguescere corpore corpus,

90 Alteriusque animantem animantis vivere leto!
Scilicet in tantis opibus , quas optima matrum
Terra parit, nil te nisi tristia mandere saevo
Vulnera dente iuvat, rictusque referre Cyclopum?
Nec ‚ nisi perdideris alium , placare voracis

95 Et male morati poteris ieiunia ventris?

At vetus illa aetas , cui fecimus aurea nomen,
Fetibus arboreis et, quas humus educat, herbis
Fortunata suit ‚ nec polluit ora cruore.

Tunc et aves tutae movere per aera pennas,

100 Et lepus inpavidus mediis erravit in herbis,

Nec sua credulitas piscem suspenderat hamo:
Cuncta sine insidiis nullamque timentia fraudem
Plenaque pacis erant. postquam non utilis auctor
victibus invidit, quisquis fuit ille, priorum,

105 Corporeasque dapes avidam demersit in alvum,
Fecit iter sceleri. primaque e caede ferarum
lncaluisse putem maculatum sanguffi ferrum:
quue satis fuerat , nostrumque petentia letum
Corpora missa neci salva pietate fatemur.

110 Sed quam danda neci, tam non epulanda fuerunt.
Longius inde nefas abiit, et prima putatur
Hostia sus meruisse necem, quia semina pando
Eruerat rostro spemque interceperat anni.

Vite caper morsa Bacchi mactatus ad aras

115 Dicitur ultoris . nocuit sua culpa duobus.

Ouid meruistis oves ‚ placidum pecus ‚ inque tuendos

