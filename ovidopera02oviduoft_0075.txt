Ι , ’ΠΙ-ΙΙ, 60 . ΡυΛετΒοΝ 23

ln solio Phoebus claris lucente smaragdis.

25 Α dextra laevaque Dies et Mensis et Annus
Saeculaque et positae spatiis aequalibus Horae
Verque novum stabat cinctum ssorente corona,
Stabat nuda Aestas et spicea serta gerebat,
Stabat et Autumnus calcatis sordidus uvis

3ο Et glacialis Hiems canos hirsuta capillos.
Inde loco medius rerum novitate paventem
Sol oculis iuvenem, quibus aspIcit omnia , vidit,
‘Quae’ que ‘viae tibi causa ⁴? quid hac' ait ‘arce petisti ,
Progenies , Phaethon ‚ haud infitianda parenti ?’

35 llle refert ‘o lux inmensi publica mundi,

Phoebe pater, si das huius mihi nominis usum,
Nec salsa Clymene culpam sub imagine celat:
Pignera da ‚ genitor, per quae tua vera propago
Credar , et hunc animis errorem detrahe nostris .'
4ο Dixerat. at genitor circum caput omne micantes
Deposuit radios , propiusque accedere iussit,
Amplexuque dato enec tu meus esse negari
Dignus es, et Clymene veros' ait ‘edidit ortus.
Quoque minus dubites , quodvis pete munus ‚ ut illud

45 Me tribuente seras. promissis testis adesto
Dis iuranda palus , oculis incognita nostris .'

Vix bene desierat, currus rogat ille paternos
Inque diem alipedum ius et moderamen equorum.
Paenituit iurasse patrem. qui terque quaterque

5ο Concutiens illustre caput ‘temeraria' dixit
‘Vox mea sacta tua est. utinam promissa liceret
Non dare l confiteor ‚ solum hoc tibi , nate , negarem .
Dissuadere licet. non est tua tuta voluntas.

Magna petis, Phaethon , et quae nec viribus istis

55 Munera conveniant nec tam puerilibus annis.
Sors tua mortalis . non est mortale quod optas.
Plus etiam, quam quod superis contingere sas est,
Nescius affectas . placeat sibi quisque licebit,
Non tamen ignifero quisquam consistere in axe

60 Me valet excepto. vasti quoque rector Olympi,

