l 72 znrsmn‘rnon METAMM .

Quamquam aberat longe , quamquam modo venerat
illuc
Visa tamen sensisse famem3 retroque dracones '
Egit in Haemoniam ‚ versis sublimis habenis.
Dicta Fames Cereris , quamvis contraria semper
815 ius est operi, peragit, perque aera vento
Ad iussam delata domum est , et protinus intrat
Sacrilegi thalamos , altoque sopore solutum ——
Noctis erat tempus — geminis amplectitur ulnis:
Seque viro inspirat, faucesque et pectus et ora
820 Afflat , et in vacuis spargit ieiunia venis.
[Functaque mandato fecundum deserit orbem,
Inque domos inopes ‚ adsueta revertitur antra .]
Lenis adhuc somnus placidis Erysichthona pennis
Mulcebat: petit ille dapes sub imagine somni,
825 Oraque vana movet dentemque in dente fatigat,
Exercetque cibo delusum guttur inani,
Proque epulis tenues nequiquam devorat auras.

Ut vero est expulsa quies ‚ furit ardor edendi,
Perque avidas fauces inmensaque viscere regnat.
830 Nec mora: quod pontus, quod terra, quod educat aer ,

Poscit3 et appositis queritur ieiunia mensis,
Inque epulis epulas quaerit: quodque urbibus esse,
Quodque satis populo poterat, non sufficit uni:
Plusque cupit , quo plura suam demittit in alvum.
835 thue fretum recipit de tota flumina terra,
Nec satiatur aquis ‚ peregrinosque ebibit amneS,
thue rapax ignis non umquam alimenta recusat,
Innumerasque trabes cremat, et quo copia maior
Est data ‚ plura petit, turbaque vesanior ipsa est:
840 Sic epulas omnes Erysichthonis ora profani
Accipiunt, poscuntque simul. cibus omnis in illo
Causa cibi est, semperque locus fit inanis edendo.
lamque fame patrias altaque voragine ventris
Attenuarat opes: sed inattenuata manebat
845 Tum quoque dira fames ‚ inplacataeque vigebat
Flamma gulae . tandem , demisso in viscera censu,

