IX , 727—797 . mais 195

Pressit ab his vocem. nec lenius altera virgo

705 Aestuat, utque celer venias, Hymenaee, precatur.

Quod petit haec , Telethusa timens modo tempora

differt,
Nune ficto languore moram trahit, omina saepe
Visaque causatur. sed iam consumpserat omnem
Materiam ficti, dilataque tempora taedae

770 Institeram, unusque dies restabat. at illa
Crinalem capiti vittam nataeque sibique
Detrahit, et passis aram complexa capillis
‘isi ‚ Paraetonium Mareoticaque arva Pharonque
Quae colis , et septem digestum in cornua Nilum:

775 Fer , precor ,' inquit ‘opem ‚ nostroque medere timori.
Te, dea, te quondam tuaque haec insignia vidi
[Cunctaque cognovi, sonitum comitantiaque aera]
Sistrorum ‚ memorique animo tua iussa notavi.
Quod videt haec lucem ‚ quod non ego punior , ecce

780 Consilium munusque tuum est . miserere duarum,
Auxilioque iuva .' lacrimae sunt verba secutae.
Visa dea est movisse suas , et moverat, aram,

Et templi tremuere sores ‚ imitataque lunam
Cornua fulserunt, crepuitque sonabile sistrum.

785 Non secura quidem ‚ fausto tamen omine laeta
Mater abit templo. sequitur comes Iphis euntem,
Quam solita est, maiore gradu: nec candor in ore

, Permanet, et vires augentur ‚ et acrior ipse est
Vultus , et incomptis brevior mensura capillis:

790 Plusque vigoris adest , habuit quam femina . nam quae
Femina nuper eras , puer es. date munera templis,
Nec timida gaudete fide! dant munera templis,
Addunt et titulum: titulus breve carmen hahebat
‘Dona puer solvit quae semina voverat lphis’.

795 Postera lux radiis latum patefecerat orbem, ¹· cxliv.
Cum Venus et luno sociosque Hymenaeus ad ignes
Conveniunt, potiturque sua puer Iphis Ianthe.

 

13*

