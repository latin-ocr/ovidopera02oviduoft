Vll , 45—118. usum 129

Sic iam lentus amor, iam quem languere putares,
Ut vidit iuvenem , specie praesentis inarsit .]
Et casu solito formosior Aesone natus
85 Illa luce suit: posses ignoscere amanti.
Spectat, et in vultu veluti tum denique viso
Lumina fixa tenet, nec se mortalia demens
Ora videre putat, nec se declinat ab illo.
Ut vero coepitque loqui dextramque prehendit

90 Hospes , et auxilium summissa voce rogavit,
Promisitque torum , lacrimis ait illa profusis:
‘Quid faciam , video: nec me ignorantia veri
Decipiet‚ sed amor . servabere munere nostro:
Servatus promissa dato .' per sacra triformis

95 l'lle deae, lucoque soret quod numen in illo,
Perque patrem soceri cernentem cuncta futuri,
Eventusque suos et tanta pericula iurat.
Creditus accepit cantatas protinus herbas,
Edidicitque usum, laetusque in tesca recessit.

100 Postera depulerat stellas aurora micantes:
Conveniunt populi sacrum Mavortis in arvum,
Consistuntque iugis. medio rex ipse resedit
Agmine purpureus sceptroque insignis eburno.
Ecce adamanteis vulcanum naribus efflant

105 Aeripedes tauri, tactaeque vaporibus'herbae
Ardent. utque solent pleni resonare camini,
Aut ubi terrena silices fornace soluti
Concipiunt ignem liquidarum aspergine aquarum3
Pectora sic intus clausas volventia flammas

110 Gutturaque usta sonant. tamen illis Aesone natus
Obvius it. vertere truces venientis ad ora
Terribiles vultus praefixaque cornua ferro,
Pulvereumque solum pede pulsavere bisulco,
Fumificisque locum mugitibus impleverunt.

115 Deriguere metu Minyae. subit ille , nec ignes
Sentit anhelatos — tantum medicamina possunt -
Pendulaque audaci mulcet palearia dextra,
Subpositosque iugo pondus grave cogit aratri

ovm.11. 9

