158 canxnon METAMM .

Tangit et ira deOS. ‘at non inpune feremus,

280 Quaeque inhonoratae , non et dicemur inultae’
lnquit, et Oeneos ultorem spreta per agros
Misit aprum , quanto maiores herbida tauros

Non habet Epiros et habent Sicula arva minores.

Sanguine et igne micant oculi, riget ardua cervix,

285 Et saetae similes rigidis hastilibus horrent:

287 Fervida cum rauco latos stridore per armos
Spuma ssuit. dentes aequantur dentibus Indis:
Fulmen ab ore venit, frondes afflatibus ardent.

290 Is modo crescentes segetes proculcat in herba,
Nunc matura metit fleturi vota coloni,

Et Cererem in spicis intercipit . area frustra
Et frustra expectant promissas horrea messes.
Sternuntur gravidi longo cum palmite fetus

295 Bacaque cum ramis semper frondentis olivae.
Saevit et in pecudes. non has pastorve canesve,
Non armenta truces possunt defendere tauri.
Diffugiunt populi, nec se nisi moenibus urbis
Esse putant tutos: donec Meleagros et una

300 Lecta manus iuvenum coiere cupidine laudis:
Tyndaridae gemini, spectatus caestibus alter,
Alter equo , primaeque ratis molitor Iason,

Et cum Pirithoo, felix concordia ‚ Theseus,
Et duo Thestiadae, proles Aphareia , Lynceus

305 Et velox Idas, et iam non femina Caeneus,
Leucippusque ferox iaculoque insignis Acastus,
Hippothousque Dryasque et cretus Amyntore Phoenix ,
Actoridaeque pares, et missus ab Elide Phyleus.
Nec Telamon aberat magnique creatofflcffllis,

310 Cumque Pheretiade et Hyanteo Iolao
Impiger Eurytion et cursu invictus Echion,
Naryciusque Lelex Panopeusque Hyleusque feroxque
Hippasus , et primis etiamnum Nestor in annis,
Et quos Hippocoon antiquis misit Amyclis,

315 Penelopesque socer cum Parrhasio Ancaeo,
Ampycidesque sagax et adhuc a coniuge tutus

