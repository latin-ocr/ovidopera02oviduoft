242 omnus METAMM .

Haud tulit ulterius , clipeoque adversa recepto
Ter quater ora viri et capulo cava tempora pulsat3
Cedentique sequens instat, turbatque ‚ ruitque,

135 Attonitoque negat requiem. pavor occupat illum,
Ante oculosque natant tenebrae: retroque ferenti
Aversos passus medio lapis obstitit arvo.

Quem super inpulsum resupino pectore Cygnum
Vi multa vertit, terraeque adflixit Achilles.

140 Tum clipeo genibusque premens praecordia duris
Vincla trahit galeae: quae presso subdita mento
Elidunt fauces ‚ et respiramen iterque
Eripiunt animae . victum spoliare parabat:

Arma relicta videt. corpus deus aequoris albam f· clxxiii-

145 Contulit in volucrem , cuius modo nomen habebat.

Hic labor, haec requiem multorum pugna dierum
Attulit et positis pars utraque substitit armis.
Dumque vigil Phrygios servat custodia muros,

Et vigil Argolicas servat custodia fossas,

150 Festa dies aderat, qua Cygni victor Achilles
Pallada mactatae placabat sanguine vaccae.

Cuius ut inposuit prosecta calentibus aris,
Et dis acceptus penetravit in aethera nidor,
Sacra tulere suam , pars est data cetera mensis.

155 Discubuere toris proceres et corpora tosta
Carne replent, vinoque levant curasque sitimque.
Non illos citharae , non illos carmina vocum
Longave multifori delectat tibia buxi,

Sed noctem sermone trahunt ‚ virstssque loquendi
160 Materia est . pugnam referunt hostisque suamque,
Inque vices adita atque exhausta pericula saepe
Commemorare iuvat. quid enim loqueretur Achilles,
Aut quid apud magnum potius loquerentur Achillem?

Proxima praecipue domito victoria Cygno

165 In sermone fuit. visum mirabile cunctis,

Quod iuveni corpus nullo penetrabile tesso
Invictumque a vulnere erat, ferrumque terebat,
Hoc ipse Aeacides ‚ hoe mirabantur Achivi.

