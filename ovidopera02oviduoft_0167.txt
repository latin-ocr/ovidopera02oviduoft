Vl, 261—334. monim-:s 115

Ultima restabat: quam toto corpore mater,
Tota veste tegens ‘unam minimamque relinque!

300 De multis minimam posco’ clamavit ‘et unam .’
Dumque rogat, pro qua rogat, occidit. orba resedit
Exanimes inter natos natasque virumque,
Deriguitque malis . nullos movet aura capillos, r. xo.
ln vultu color est sine sanguine , lumina maestis

305 Stant inmota genis: nihil est in imagine vivum.
{psa quoque interius cum duro lingua palato
Congelat , et venae desistunt posse moveri3
Nec flecti cervix nec bracchia reddere motus
Nec pes ire potest: intra quoque viscera saxum est.

310 Flet tamen , et validi circumdata turbine venti
ln patriam rapta est. ibi fixa cacumine montis
Liquitur ‚ et lacrimas etiam nunc marmora manant.

Tum vero cuncti manifestam numinis iram
Femina virque timent, cultuque inpensius omnes

315 Magna gemelliparae venerantur numina divae.
thue fit, a sacto propiore priora renarrant.

E quibus unus ait: ‘Lyciae quoque fertilis agris
Non inpune deam veteres sprevere coloni.
Res obscura quidem est ignobilitate virorum,

320 Mira tamen. vidi praesens stagnumque locumque
Prodigio notum . nam me iam grandior aevo
inpatiensque viae genitor deducere lectos
Iusserat inde boves , gentisque illius eunti
lpse ducem dederat. cum quo dum pascua lustro,

325 Ecce lacu medio sacrorum nigra favilla
Ara vetus stabat, tremulis circumdata cannis.
Restitit, et pavido ‘faveas mihi' murmure dixit
Dux meus; et simili ‘faveas’ ego murmure dixi.
Naiadum , Faunine foret tamen ara ‚ rogabam,

330 indigenaeve dei: cum talia rettulit hospes:

“Non hac , ο iuvenis , montanum numen in ara est.
Illa suam vocat hanc, cui quondam regia coniunx
Orbe interdixit; quam vix erratica Delos
Errantem accepit , tum cum levis insula nabat.

. 8*

