XII, 577—X111‚ 17. ACfflLLIS annu 255

Arserat. armarat deus idem, idemque cremarat.

⁶15lam cinis est3 et de tam magno restat Achille Ι
Nescio quid ‚ parvam quod non bene compleat urnam.
At vivit totum quae gloria compleat orbem.
Haec illi mensura viro respondet et hac est
Par sihi Pelides , nec inania Tartara sentit.

620 lpse etiam, ut, cuius fuerit ‚ cognoscere possis,
Bella movet clipeus, deque armis arma seruntur.
Non ea Tydides , non audet Oileos Aiax,

Non minor Atrides, non bello maior et aevo
Poscere ‚ non alii. solis Telamone creato

625 Laerteque fuit tantae fiducia laudis.

A se Tantalides onus invidiamque removit,
Argolicosque duces mediis considere castris
Iussit et arbitrium litis traiecit in omnes.

 

LIBER TERTIUS DECIMUS .

Consedere duces et vulgi stante corona

Surgit ad hos clipei dominus septemplicis Aiax3
thue erat impatiens irae ‚ Sigeia torvo

Litora respexit classemque in litore vultu,

5 intendensque manus ‘agimus ‚ pro Iuppiter l' inquit
‘Ante rates causam , et mecum confertur Ulixes!
At non Hectoreis dubitavit cedere flammis,

Quas ego sustinui, quas hac a classe fugavi.
Tutius est igitur fictis contendere verbis,

ιο Quam pugnare manu . sed nec mihi dicere promptum,
Nec facere est isti: quantumque ego Marte feroci
Inque acie valeo ‚ tantum valet iste loquendo.

Nec memoranda tamen vobis mea sacta , Pelasgi,
Esse reor3 vidistis enim. sua narret Ulixes,

15 Quae sine teste gerit, quorum nox conscia sola est.
Praemia magna peti fateor: sed demit honorem
Aemulus: Aiaci non est tenuisse superbum,

