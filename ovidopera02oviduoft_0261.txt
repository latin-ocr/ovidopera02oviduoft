X , 434-506 . »tynam 209

470 Semina sert utero , conceptaque crimina portat.
Postera nox facinus geminat. nec finis in illa est;
Cum tandem Cinyras, avidus cognoscere amantem
Post tot concubitus , illato lumine vidit
Et scelus et natam: verbisque dolore retentis

475 Pendenti nitidum vagina diripit ensem.

Myrrha fugit, tenebrisque et caecae munere noctis
Intercepta neci est: latosque vagata per agros
palmiferos Arabas Panchaeaque rura relinquit.
Perque novem erravit redeuntis cornua lunae ,

480 Cum tandem terra requievit fessa Sabaea ‚

Vixque uteri portabat onus. tum nescia voti
Atque inter mortisque metus et taedia vitae
Est tales complexa preces: “o siqua patetis
Numina confessis, merui nec triste recuso

485 Supplicium. sed ne violem vivosque superstes
Mortuaque extinctos, ambobus pellite regnis,
Mutataeque mihi vitamque necemque negate .”
Numen confessis aliquod patet. ultima certe
''ota suos habuere deos: nam crura loquentis

490 Terra supervenit, ruptosque obliqua per ungues
Porrigitur radix , longi firmamina trunci3
Ossaque robur agunt, mediaque manente medulla
Sanguis it in sucos , in magnos bracchia ramos ,

In parvos digiti3 duratur cortice pellis .

495 Iamque gravem crescens uterum perstrinxerat arbor,
Pectoraque obruerat, collumque operire parabat:
Non tulit illa moram ‚ venientique obvia ligno
Subsedit, mersitque suos in cortice vultus. t. ouv-
Quae quamquam amisit veteres cum corpore sensus,

500 Flet tamen, et tepidae manant ex arbore guttae .
Est honor e lacrimis; stillataque cortice murra
Nomen erile tenet nullique tacebitur aevo .

At male conceptus sub robore creverat infans ,
Quaerebatque viam ‚ qua se genetrice relicta

505 Exsereret . media gravidus tumet arbore venter:

Tendit onus matrem. neque habent sua verba dolores ,
ovn). 11. 14

