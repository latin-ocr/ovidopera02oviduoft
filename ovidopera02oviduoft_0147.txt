V , 208—281 . mrrocnsxu 95

245 Exerces odium , nec iniqua ilnis in ira est.
Detrectas etiam laudem ‚ fictamque Medusae
Arguis esse necem. ‘dabimus tibi pignera veri.
Parcite luminibus !’ Perseus ait, oraque regis ι. ινὶ.
Ore Medusaeo silicem sine sanguine fecit.

250 Hactenus aurigenae comitem Tritonia fratri
Se dedit. inde cava circumdata nube Seriphon
Deserit, a dextra Cythno Gyaroque relictis,
Quaque super pontum via visa brevissima ‚ Thebas
virgineumque Helicona petit. quo monte potita

255 Constitit, et doctas sic est affata sorores:

‘Fama novi sontis nostras pervenit ad aures,
Dura Medusaei quem praepetis ungula rupit.
Is mihi causa viae. volui mirabile sactum
Cernere. vidi ipsum materno sanguine nasci .'

260 Excipit Uranie ‘quaecumque est causa videndi
Has tibi , diva, domos ‚ animo gratissima nostro.
Vera tamen fama est, et Pegasus huius origo
Fontis’ et ad latices deduxit Pallada sacros.

Quae mirata diu factas pedis ictibus undas,

265 Silvarum lucos circumspicit antiquarum,

Antraque et innumeris distinctas floribus herbas:
Felicesque vocat pariter studioque locoque
Mnemonidas . quam sic affata est una sororum:
Ὅ , nisi te virtus opera ad maiora tulisset,

2701n partem ventura chori Tritonia nostri,

Vera refers , meritoque probas artesque locumque:
Et gratam sortem , tutae modo simus , habemus.
Sed - vetitum est adeo sceleri nihil -— omnia terrent
virgineas mentes , dirusque ante ora Pyreneus

275 Vertitur ‚ et nondum tota me mente recepi.
Daulida Threicio Phoceaque milite rura
Ceperat ille ferox ‚ iniustaque regna tenebat.
Templa petebamus Parnasia: vidit euntes,
Nostraque fallaci veneratus numina vultu

280 “Mnemonides ‚' cognorat enim ‚ ‘consistite ,' dixit
‘Nec dubitate, precor, tecto grave sidus et imbrem’ -——

