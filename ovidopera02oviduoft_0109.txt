ul , 362—434. nanc-isses 57

Vox manet: ossa ferunt lapidis traxisse liguram.

400 [lnde latet silvis nulloque in monte videtui-3
Omnibus auditur. sonus est, qui vivit in illa .]

Sic hanc, sic alias undIs aut montibus ortas
Luserat hic nymphas, sic coetus ante viriles.
lnde manus aliquis despectus ad aethera tollens

405 ‘Sic amet ipse licet, sic non potiatur amato !’
Dixerat: assensit precibus Rhamnusia iustis.

Fons erat inlimis, nitidis argenteus undis,
Quem neque pastores neque pastae monte capellae
Contigerant aliudve pecus ‚ quem nulla volucris

410 Nec fera turbarat nec lapsus ab arbore ramus.
Gramen erat circa , quod proximus umor alebat,
Silvaque sole locum passura tepescere nullo.

Hic puer et studio venandi lassus et aestu
Procubuit, faciemque loci fontemque secutus.

415 [Dumque sitim sedare cupit, sitis altera crevit.]
Dumque bibit, visae correptus imagine formae
[Spem sine corpore amat, corpus putat esse ‚ quod

umbra est .]
Adstupet ipse sibi ‚ vultuque inmotus eodem
Haeret, ut e Pario formatum marmore signum.

420 Spectat humi positus geminum , sua lumina ‚ sidus,
Et dignos Baccho , dignos et Apolline crines,
inpubesque genas ‚ et eburnea colla , decusque
Oris, et in niveo mixtum candore ruborem;
Cunctaque miratur ‚ quibus est mirabilis ipse.

425 Se cupit inprudens et qui probat , ipse probatur,
Dumque petit, petitur , pariterque accendit et ardet.
Irrita fallaci quotiens dedit oscula sonti!
ln medias quotiens visum captantia collum
Bracchia mersit aquas , nec se deprendit in illisl

430 Quid videat, nescit: sed quod videt, uritur illo,
Atque oculos idem, qui decipit, incitat error.
Credule ‚ quid frustra simulacra fugacia captas?
Quod petis, est nusquam. quod amaS‚ avertere, perdes.
Ista repercussae, quam cernis, imaginis umbra est:

