vul ‚ 2⁶19—353 . carnos 159

Oeclides, nemorisque decus Tegeaea Lycaei.
Rasilis huic summam mordebat fibula vestem3
Crinis erat simplex , nodum collectus in unum:

320 Ex umero pendens resonabat eburnea laevo
Telorum custos, arcum quoque laeva tenebat.
Talis erat cultu: facies, quam dicere vere
Virgineam in puero, puerilem in virgine posses.
Hanc pariter vidit, pariter Calydonius heros

325 Optavit, renuente deo ‚ flammasque latentes
Hausit, et ‘o felix , siquem dignabitur' inquit
‘Ista virum !' nec plura sinit tempusque pudorque
Dicere: maius opus magni certaminis urguet.

Silva frequens trabibus, quam nulla ceciderat aetaS,

330 Incipit a plano ‚ devexaque prospicit arva.

Quo postquam venere viri, pars retIa tendunt,
Vincula pars adimunt canibus ‚ pars pressa sequuntur
Signa pedum , cupiuntque suum reperire periclum.
Concava vallis erat, quo se demittere rivi

335 Assuerant pluvialis aquae: tenet ima lacunae
Lenta salix ulvaeque leves iuncique palustres
Viminaque et longa parvae sub harundine cannae.
Hinc aper excitus medios violentus in hostes
Fertur, ut excussis elisi nubibus ignes.

340 Sternitur incursu nemus ‚ et propulsa fragorem
Silva dat. exclamant iuvenes , praetentaque l'orti
Tela -tenent dextra lato vibrantia ferro.
llle ruit spargitque canes, ut quisque furenti
Obstat, et obliquo latrantes dissipat ictu.

345 Cuspis Echionio primum contorta lacerto
Vana suit, truncoque dedit leve vulnus acerno.
Proxima ‚ si nimiis mittentis viribus usa
Non foret, in tergo visa est haesura petito:
Longius it. auctor teli Pagaseus lason.

350 ‘Phoebe ‚⁹ ait Ampycides ‘si te coluique coloque,
Da mihi quod petitur certo contingere telo !’

Qua potuit, precibus deus annuit. ictus ab illo est,
Sed sine vulnere ‚ aper: serrum Diana volanti

