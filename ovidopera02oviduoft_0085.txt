ΙΙ, 357-430. cunero 33

Talia dicentem circumstant omnia Solem
395 Numina, neve velit tenebras inducere rebus,
Supplice voce rogant. missos quoque luppiter ignes
Excusat, precibusque minas regaliter addit.
Colligit amentes et adhuc terrore paventes
Phoebus equos , stimuloque dolens et verbere saevit3
400 Saevit, erum natumque obiectat et inputat illiS.
At pater omnipotens ingentia moenia caeli
Circuit, et ne quid labefactum viribus ignis
Corruat , explorat. quae postquam firma suique
Roboris esse videt, terras hominumque labores
405 Perspicit . Arcadiae tamen est inpensior illi
Cura suae . sontes et nondum audentia labi
Flumina restituit, dat terrae gramina, frondes
Arboribus, laesasque iubet revirescere silvas.
Dum redit itque frequens, in virgine Nonacrina
410 Haesit, et accepti caluere sub ossibus ignes.
Non erat huius opus lanam mollire trahendo
Nec positu variare comas. ubi fibula vestem,
Vitta coercuerat neglectos alba capillos,
Et modo leve manu iaculum ‚ modo sumpserat arcum,
415 Miles erat Phoebes . nec Maenalon attigit ulla
Gratior hac Triviae . sed nulla potentia longa est.
Ulterius medio spatium sol altus habebat,
Cum subit illa nemus ‚ quod nulla ceciderat aetas.
Exuit hic umero pharetram lentosque retendit
420 Arcus ‚ inque solo , quod texerat herba , iacebat
Et pictam posita pharetram cervice premebat.
Iuppiter ut vidit fessam et custode vacantem,
‘Hoc certe furtum coniunx mea nesciet ,² inquit
‘Aut si rescierit, — sunt o sunt iurgia tanti .'
425 Protinus induitur faciem cultumque Dianae
Atque ait ‘o comitum , virgo ‚ pars una mearum,
In quibus es venata iugis ‘P’ de caespite virgo
Se levat et ‘salve numen, me iudice ,' dixit
‘Audiat ipse licet ‚ maius love .' ridet et audit,
430 Et sibi praeferri se gaudet et oscula iungit
ovm, 11. 3

