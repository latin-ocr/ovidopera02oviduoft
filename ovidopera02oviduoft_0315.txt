XII'I , 234-306 . uuxns 263

Detractare meum est. sed ne communia solus
Occupet, atque aliquem vobis quoque reddat honorem.
Reppulit Actorides sub imagine tutus Achillis

Troas ab arsuris cum defensore carinis.

275 Ausum etiam Hectoreis solum concurrere telis
Se putat, oblitus regisque ducumque meique,
Nonus in officio, et praelatus munere sortis.

Sed tamen eventus vestrae , fortissime, pugnae
Quis suit? est Hector violatus vulnere nullo.

â€˜280 Me miserum , quanto cogor meminisse dolore
Temporis illius, quo Graium murus , Achilles
Procubuit! nec me lacrimae luctusve timorve
Tardarunt, quin corpus humo sublime referrem.
His umeris , his , inquam, umeris ego corpus Achillis ,

285 Et simul arma tuli. quae nunc quoque serre laboro.
Sunt mihi, quae valeant in talia pondera, vires.
Est animus certe vestros sensurus honores.

Scilicet idcirco pro gnato caerula mater
Ambitiosa suo mit , ut caelestia dona,

290 Artis opus tantae, rudis et sine pectore miles
Indueret? neque enim clipei caelamina norit,
Oceanum et terras cumque alto sidera caelo ,
Pleiadasque, Hyadasque , inmunemque aequoris

Arcton,
Diversasque urbes, nitidumque Orionis ensem.

295 Postulat, ut capiat, quae non intellegit, arma.
Quid quod me duri fugientem munera belli
Arguit incepto serum accessisse labori,

Nec se magnanimo maledicere sentit Achilli?
Si simulasse vocas crimen , simulavimus ambo.

300 Si mora pro culpa est, ego sum maturior illo.

Me pia detinuit coniunx , pia mater Achillem3
Primaque sunt illis data tempora, cetera vobis.
Haud timeo , si iam nequeo defendere, crimen
Cum tanto commune viro. deprensus Ulixis

305 Ingenio tamen ille: at non Aiacis Ulixes.

Neve in me stolidae convicia fundere linguae

