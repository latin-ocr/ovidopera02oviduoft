220 mnas METAMM .

Attonitus novitate mali, divesque miserque,

Effugere optat opes et quae modo voverat, odit.

Copia nulla famem relevat3 sitis ar-ida guttur
130 Urit, et inviso meritus torquetur ab auro.

[Ad caelumque manus et splendida bracchia tollens] ,

‘Da veniam ‚ Lenaee pater! peccavimus ς’ inquit
‘Sed miserere ‚ precor , speciosoque eripe damno .'
Mite deum numen Bacchus peccasse fatentem
135 Restituit, factique fide data munera solvit.
‘Neve male optato maneas circumlitus auro,
Vade' ait ‘ad magnis vicinum Sardibus amnem,
Perque iugum montis labentibus obvius undis
Carpe viam ‚ donec venias ad ssuminis ortus3
140 Spumigeroque tuum sonti ‚ qua plurimus exit,
Subde caput , corpusque simul, simul elue crimen .'
Rex iussae succedit aquae. vis aurea tinxit f. clxi-
Flumen ‚ et humano de corpore cessit in amnem.
[Nunc quoque iam veteris percepto semine venae
145 Arva rigent auro madidis pallentia glaebis .]
llle ‚ perosus opes , silvas et rura colebat,
Panaque montanis habitantem semper 'm antris.
Pingue sed ingenium mansit; nocituraque, ut ante,
Rursus erant domin-o stolidae praecordia mentis.
150 Nam freta prospiciens late riget arduus alto
Tmolus in ascensu, clivoque extensus utroque
Sardibus hinc ‚ illinc parvis finitur Hypaepis.
Pan ibi dum teneris iactat sua carmina nymphis
Et leve cerata modulatur harundine carmen,
155 Ausus Apollineos prae se contemnere cantus»,
Iudice sub Tmolo certamen venit ad inpar.
Monte suo senior iudex consedit, et aures
Liberat arboribus3 quercu coma caerula tantum
Cingitur , et pendent circum cava tempora glandes.
160 Isque deum pecoris spectans ‘in iudice' dixit
‘Nulla mora est .' calamis agrestibus insonat illex
Barbaricoque Midan — aderat nam forte canenti —
Carmine delenit. post hunc sacer ora retorsit

