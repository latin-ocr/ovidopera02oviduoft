111 , 288-361 . ‘nasama . zeno 55

325 Corpora serpentum baculi violaverat ictu3
Deque viro sactus , mirabile, semina ‚ septem
Egerat autumnos. octavo rursus eosdem
Vidit, et ‘est vestrae si tanta potentia plagae ,’
Dixit ‘ut auctoris sortem in contraria mutet,

330 Nunc quoque vos seriam .' percussis anguibus isdem
Forma prior rediit, genetivaque venit imagO.
Arbiter hic igitur sumptus de lite iocosa
Dicta Iovis firmat. gravius Saturnia iusto
Nec pro materia fertur doluisse , suique

335 Iudicis aeterna damnavit lumina nocte.

At pater omnipotens , neque enim licet irrita cuiquam

Facta dei fecisse deo , pro lumine adempto

Scire futura dedit, poenamque levavit honore.

Ille per Aonias fama celeberrimus urbes

3401nreprehensa dabat populo responsa petenti.

Prima fide vocisque ratae temptamina sumpsit

Caerula Liriope ‚ quam quondam flumine curvo

Inplicuit, clausaeque suis Cephisos in undis

Vim tulit . enixa est utero pulcherrima pleno

345 Infantem ‚ nymphis iam tunc qui posset amari,
Narcissumque vocat. de quo consultus ‚ an esset
Tempora maturae visurus longa senectae,

Fatidicus vates ‘si se non noverit' inquit.
Vana diu visa est vox auguris. exitus illam

350 Resque probat letique genus novitasque suroris.
Namque ter ad quinos unum Cephisius annum
Addiderat, poteratque puer iuvenisque videri.

Multi illum iuvenes ‚ multae cupiere puellae3
Sed fuit in tenera tam dura superbia forma,

355 Nulli illum iuvenes ‚ nullae tetigere puellae.

Aspicit hunc trepidos agitantem in retia cervos
Vocalis nymphe, quae nec reticere loquenti

Nec prior ipsa loqui didicit, resonabilis Echo.
Corpus adhuc Echo ‚ non vox erat: et tamen usum

360 Garrula non alium ‚ quam nunc habet , oris habebat,
Reddere de multis ut verba novissima posset.

