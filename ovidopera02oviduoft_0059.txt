Ι , 178—251 . meaos Ἰ

215 Enumerare. minor fuit ipsa infamia vero.
Maenala transieram latebris horrenda serarum
Et eum Cyllene gelidi pineta Lycaei:

Arcadis hinc sedes et inhospita tecta tyranni
ingredior, traherent cum sera crepuscula noctem.

220 Signa dedi, venisse deum , vulgusque precari
Coeperat. irridet primo pia vota Lycaon,

Mox ait “experiar , deus hic ‚ discrimine aperto,
An sit mortalis. nec erit dubitabile verum .''
Nocte gravem somno necopina perdere morte

225 Me parat: haec illi placet experientia veri.

Nec contentus eo, missi de gente Molossa
Obsidis unius iugulum mucrone resolvit,
Atque ita semineces partim serventibus artus
Mollit aquis , partim subiecto torruit igni.

230 Quos simul inposuit mensis, ego vindice flamma
In dominum dignosque everti tecta Penates.
Territus ipse sugit , nactusque silentia ruris
Exululat ‚ frustraque loqui conatur3 ab ipso
Colligit os rabiem ‚ solitaeque cupidine caedis

235 Vertitur in pecudes ‚ et nunc quoque sanguine gaudet3
In villos abeunt vestes ‚ in crura lacerti:

Fit lupus ‚ et veteris servat vestigia formae. ε. vi.
Canities eadem est, eadem violentia vultus,
ldem oculi lucent, eadem feritatis imago.

240 Occidit una domus: sed non domus una perire
Digna fuit: qua terra patet, fera regnat Erinys3
ln facinus iurasse putes. dent ocius omnes
Quas meruere pati, sic stat sententia, poenas .'
Dicta lovis pars voce probant stimulosque frementi

245 Adiciunt, alii partes assensibus implent.

Est tamen humani generis iactura dolori

Omnibus ‚ et ‚ quae sit terrae mortalibus orbae
Forma sutura ‚ rogant: quis sit laturus in aras
Tura ‘P ferisne paret populandas tradere terras?

250 Talia quaerentes , sihi enim sore cetera curae,
Rex superum trepidare vetat, subolemque priori

