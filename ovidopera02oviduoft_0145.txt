V , 135-207 . reuss-‚us 93

Non circumspectis exactum viribus ensem

Fregit in extrema percussae parte columnae:
Lammina dissiluit, dominique in gutture fixa est.
Non tamen ad letum causas satis illa valentes

175 Plaga dedit: trepidum Perseus et inermia frustra
Bracchia tendentem Cyllenide confodit harpe.
Verum ubi virtutem turbae succumbere vidit,
‘Auxilium ,⁹ Perseus ‘quoniam sic cogitis ipsi‚' 1-liv-
Dixit ‘ab hoste petam. vultus avertite vestros,

180 Siquis amicus adest !’ et Gorgonis extulit ora.
‘Quaere alium , tua quem moveant miracula' dixit
Thescelus; utque manu iaculum „fatale parabat
Mittere, in hoc haesit signum de marmore gestu.
Proximus huic Ampyx animi plenissima magni

185 Pectora Lyncidae gladio petit3 inque petendo
Dextera diriguit, nec citra mota nec ultra.

At Nileus , qui se genitum septemplice Nilo
Ementitus erat, clipeo quoque flumina septem
Argento partim , partim caelaverat auro,

190 ‘Aspice ,³ ait ‘Persen , nostrae primordia gentis:
Magna feres tacitas solacia mortis ad umbras,

A tanto cecidisse viro' — pars ultima vocis
In medio suppressa sono est, adapertaque velle
Ora loqui credas , nec sunt ea pervia verbis.

195 Increpat hos ‘vitio' que ‘animi ‚ non viribus' inquit
‘Gorgoneis torpetis ς’ Eryx ‘incurrite mecum
Et prosternite humi iuvenem magica arma moventem l’
Incursurus erat: tenuit vestigia tellus,
inmotusque silex armataque mansit imago.

200 Hi tamen ex merito poenas subiere. sed unus
Miles erat Persei, pro quo dum pugnat e, Aconteus,
Gorgone conspecta saxo concrevit oborto'.

Quem ratus Astyages etiamnum vivere, longo
Ense serit. sonuit tinnitibus ensis acutis.

205 Dum stupet Astyages , naturam traxit eandem,
Marmoreoque manet vultus mirantis in ore.
Nomina longa mora est media de plebe virorum

