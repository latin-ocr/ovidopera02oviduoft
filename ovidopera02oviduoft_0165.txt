VI , 187—260 . nonunt 113

E quibus Ismenos , qui matri sarcina quondam

225 Prima suae suerat, dum certum ssectit in orbem
Quadrupedis cursus ‚ spumantiaque ora coercet,
‘Ei mibi !’ conclamat, medioque in pectore fixa
Tela gerit, frenisque manu moriente remissis
ln latus a dextro paulatim defluit armo.

230 Proximus , audito sonitu per inane pharetrae,
Frena dabat Sipylus: veluti cum praescius imbris
Nube sugit visa ‚ pendentiaque undique rector
Carbasa deducit, ne qua levis effluat aura.
Frena dabat: dantem non evitabile telum

235 Consequitur, summaque tremens cervice sagitta
Haesit, et extabat nudum de gutture ferrum.
Ille ‚ ut erat, pronus per crura adnisa iubasque
Volvitur, et calido tellurem sanguine foedat.
Phaedimus infelix et aviti nominis heres

240 Tantalus, ut solito finem inposuere labori,
Transierant ad opus nitidae iuvenale palaestrae:
Et iam contulerant arto luctantia nexu

“ Pectora pectoribus , cum tento concita nervo,
Sicut.erant iuncti, fraiecit utrumque sagitta.

245 Ingemuere simul, simul incurvata dolore
Membra solo posuere3 simul suprema iacentes
Lumina versarunt ‚ animam simul exhalarunt.
Aspicit Alphenor , laniataque pectora plangens
Advolat, ut gelidos conplexibus allevet artuS,

250 Inque pio cadit offici03 nam Delius illi
lntima fatifero rupit praecordia ferro.

Quod simul eductum ‚ pars est pulmonis in hamis
Eruta ‚ cumque anima cruor est effusus in auras.
At non intonsum simplex Damasichthona vulnus

255 Afficit. ictus erat, qua crus esse incipit, et qua

Mollia nervosus facit internodia poples,
Dumque manu temptat trahere exitiabile telum,
Altera per iugulum pennis tenus acta sagitta est.
Expulit hanc sanguis , seque eiaculatus in altum

,260 Emicat, et longe terebrata prosilit aura.

ovm. 11. 8

