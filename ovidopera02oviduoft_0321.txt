xm ‚ 453 -525 . uncum. 269

490 Huic quoque dat lacrimas . lacrimas in vulnera fundit,
Osculaque ore tegit, consuetaque pectora plangit,
Canitiemque suam concreto in sanguine verrens
Plura quidem, sed et haec laniato pectore dixit:
‘Nata, tuae — quid enim superest? — dolor

ultime matri,

495 Nata, iaces3 videoque tuum, mea vulnera ‚ vulnus.
En ‚ ne perdiderim quemquam sine caede meorum,
Tu quoque vulnus habes. at te ‚ quia semina, rebar
A ferro tutam. cecidisti et semina ferro:

Totque tuos idem fratres , te perdidit idem,
500 Exitium Troiae nostrique orbator, Achilles.
At postquam cecidit Paridis Phoebique sagittis,
Nunc certe ‚ dixi, non est metuendus Achilles.
Nunc quoque mi metuendus erat. cinis ipse sepulti
In genus hoc saevit ε tumulo quoque sensimus hostem:
505 Aeacidae fecunda sui. iacet Ilion ingens,
Eventuque gravi finita est publica clades,
Sed finita tamen: soli mihi Pergama restant,
ln cursuque meus dolor est. modo maxima rerum,
Tot generis natisque potens nuribusque viroque,
510 Nunc trahor exul, inops ‚ tumulis avulsa meorum,
Penelopae munus. quae me data pensa trahentem
Matribus ostendens Ithacis “haec Hectoris illa est
<Clara parens ‚ haec est' dicet ‘Priameia coniunx''.
Postque tot amissos tu nunc , quae sola levabas
515 Maternos luctus ‚ hostilia busta piasti.
Inferias hosti peperi. quo ferrea resto Ῥ
Quidve moror *Ρ quo me servas, annosa senectus?
Quo, di crudeles , nisi quo nova funera cernam,
vivacem differtis anum *Ρ quis posse putaret
520 Felicem Priamum post diruta Pergama dici‘?
Felix morte sua est. nec te ‚ mea nata ‚ peremptam
Aspicit, et vitam pariter regnumque reliquit.
At ‚ puto , funeribus dotabere , regia virgo,
Condeturque tuum monumentis corpus avitis.

525 Non haec est fortuna domus . tibi munera matris

