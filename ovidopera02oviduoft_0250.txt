198 ouranos METAMM .

Pectora, nunc lapides , quos umida sustinet lde. r. mvi.
Orantem frustraque iterum transire volentem
Portitor arcuerat. septem tamen ille diebus
Squalidus in ripa Cereris sine munere sedit:

⁷5 Cura dolorque animi lacrimaeque alimenta suere.
Esse deos Erebi crudeles questus, in altam
Se recipit Rhodopen pulsumque aquilonibus Haemum.
Tertius aequoreis inclusum Piscibus annum
Finierat Titan , omnemque refugerat Orpheus

80 Femineam Venerem, seu quod male cesserat illi,
Sive fidem dederat . multas tamen ardor habebat
Iungere se vati: multae doluere repulsae.
Ille etiam Thracum populis fuit auctor , amorem
In teneros transferre mares , citraque iuventam

85 Aetatis breve ver et primos carpere flores.

Collis erat, collemque super planissima campi
Area, quam viridem faciehant graminis herbae.
Umbra loco deerat. qua postquam parte resedit
Dis genitus vates et fila sonantia movit,

90 Umbra loco venit. non Chaonis afuit arhor,
Non nemus Heliadum, non frondibus aesculus altis,
Nec tiliae molles , nec fagus et innuba laurus,
Nec coryli fragiles et fraxinus utilis hastis
Enodisque abies cirrataque glandibus ilex
95 Et platanus genialis acerque coloribus inpar,
Amnicolaeque simul salices et aquatica lotos
Perpetuoque virens buxum tenuesque myricae
Et bicolor myrtus et bacis caerula tinus.
Vos quoque ‚ flexipedes hederae , venistis et una
100 Pampineae vites et amictae vitibus ulmi:
Ornique et piceae pomoque onerata rubenti
Arbutus et lentae ‚ victoris praemia , palmae
Et succincta comas hirsutaque vertice pinus,
Grata deum matri3 siquidem Cybeleius Attis
105 Exuit hac hominem, truncoque induruit illo. t. mavit.

Affuit huic turbae metas imitata cupressus,

Nunc arbor, puer ante deo dilectus ab illo,

