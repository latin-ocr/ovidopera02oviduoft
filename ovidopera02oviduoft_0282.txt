230 cmx METAMM . · ἔ

Tanta mali moles ‚ tantoque potentior arte est.

295 [Quippe sonant clamore viri, stridore rudentes, ς’
Undarum incursu gravis unda, tonitribus aether .]
Fluctibus erigitur caelumque aequare videtur
Pontus, et inductas aspergine tangere nubes3
[Et modo , cum fulvas ex imo verrit arenas,

500 Concolor est illis , Stygia modo nigrior unda z]
Sternitur interdum ‚ spumisque sonantibus albet.
Ipsa quoque his agitur vicibus Trachinia puppis:
Et nunc sublimis veluti de vertice montis
Despicere in valles imumque Acheron-t‘a videtur:

505 Nunc, ubi demissam curvum circumstetit aequor,
Suspicere inferno summum de gurgite caelum.
Saepe dat ingentem fluctu latus icta fragorem,
Nec levius pulsata sonat, quam ferreus olim
Cum laceras aries ballistave concutit arces.

510 [thue solent sumptis incursu viribus ire
Pectore in arma feri protentaque tela leones:

Sic ubi se ventis admiserat unda coortis,
Ibat in arma ratis ‚ multoque erat altior illis]
Iamque labant cunei, spoliataque tegmine cerae

515 Rima patet, praebetque viam letalibus undis.
Ecce cadunt largi resolutis nubibus imbres,
[Inque fretum credas totum descendere caelum,
Inque plagas caeli tumefactum ascendere pontum.
Vela madent nimbis ‚ et cum caelestibus undis]

520 Aequoreae miscentur aquae. caret ignibus aether,
Caecaque nox premitur tenebrisffiiemisque suisque.
Discutiunt tamen has praebentque ‚micantia lumen
Fulmina: fulmineis ardescunt ignibus undae.

Dat quoque iam saltus intra cava texta carinae
525 Fluctus: et ut miles , numero praestantior omni,
Cum saepe adsiluit defensae moenibus urbis,

Spe potitur tandem ‚ laudisque accensus amore
Inter mille viros murum tamen occupat unus:
Sic ubi pulsarunt noviens latera ardua fluctus,

530 vastius insurgens decimae ruit impetus undae,

