XV , 80—153 . rr'ononAs 309

Natum homines ‚ pleno quae sertis in ubere nectar,
Mollia quae nobis vestras velamina lanas
Praebetis ‚ vitaque magis quam morte iuvatis‘?

120 Quid meruere boves , animal sine fraude dolisque,
Innocuum , simplex , natum tolerare labores?
Immemor est, Deus nec frugum munere dignus,
Qui potuit curvi dempto modo pondere aratri
Ruricolam mactare suum , qui trita labore

125 Illa ‚ quihus totiens durum renovaverat arvum,
Condiderat messes ‚ percussit colla securi.

Nec satis est, quod tale nefas committitur: ipsos
inscripsere deos sceleri, numenque supernum
Caede laboriferi credunt gaudere iuvenci.

130 Victima labe carens et praestantissima forma —
Nam placuisse nocet —— vittis praesignis et auro
Sistitur ante aras, auditque ignara precantem,
imponique suae videt inter cornua fronti
Quas coluit, fruges , percussaque sanguine cultros

135 Inficit in liquida praevisos forsitan unda.

Protinus ereptas viventi pectore fibras
inspiciunt, mentesque deum scrutantur in illis.

—- Unde fames homini vetitorum tanta P ciborum est
Audetis vesci ‚ genus o mortale ἱ) quod ‚ oro,

140 Ne facite, et monit1s animos advertite nostris.
Cumque boum dabitis caesorum membra palato,
Mandere vos vestros scite et sentite colonos.

Et quoniam deus ora movet, sequar ora moventem
Rite deum, Delphosque meos ipsumque recludam

145 Aethera et augustae reserabo oracula mentis.
Magna, nec ingeniis evestigata priorum,

Quaeque diu latuere, canam . iuvat ire per alta
Astra3 iuvat terris et inerti sede relicta
Nube vehi, validique umeris insistere Atlantis,

150 palantesque homines passim ac rationis egentes
Despectare procul, trepidosque obitumque timentes
Sic exhortari, serlemque evolvere fati.

Ο genus attonitum gelidae formidine mortisl

