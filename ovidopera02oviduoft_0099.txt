ll , avt-111, 67 . omncs 47

Uberibus secundus aquis, ubi conditus antro
Martius anguis erat, cristis praesignis et auro:
Igne micant oculi; corpus tumet omne venen03
Tresque vibrant linguae; triplici stant ordine (lentes.
35 Quem postquam Tyria lucum ‹le gente profecti
infausto tetigere gradu, demissaque in undas
Urna dedit sonitum, longo caput extulit antro
Caeruleus serpens horrendaque sibila misit.
Effluxere urnae manibus, sanguisque relinquit
4ο Corpus ‚ et attonitos subitus tremor occupat artus.
llle volubilibus squamosos nexibus orbes
Torquet, et inmensos saltu sinuatur in arcus,
Ac media plus parte leves erectus in auras
Despicit omne nemus ‚ tantoque est corpore, quanto
45 Si totum spectes ‚ geminas qui separat Arctos.
Nec mora ‚ Phoenicas , sive illi tela parabant,
Sive sugam , sive ipse timor prohibebat utrumque,
Occupat. hos morsu, longis amplexibus illos,
Hos necat afflati funesta tabe veneni.
50 Fecerat exiguas iam sol altissimus umbras:
Quae mora sit sociis, miratur Agenore natus,
Vestigatque viros. tegumen direpta leonis
Pellis erat, telum splendenti lancea ferro
Et iaculum, teloque animus praestantior omni.
55 Ut nemus intravit letataque corpora vidit,
victoremque supra spatiosi corporis hostem
Tristia sanguinea lambentem vulnera lingua,
‘Aut ultor vestrae , fidissima corpora , mortis,
Aut comes' inquit ‘ero .’ dixit, dextraque molarem
60 Sustulit et magnum magno conamine misit.
illius impulsu cum turribus ardua celsis
Moenia mota forent: serpens siue vulnero mansit,
Loricaeque modo squamis defensus et atrae
Duritia pellis validos cute reppulit ictus.
85 At non duritia iaculum quoque vicit eadem,
Quod medio lentae spinae curvamine fixum
Constitit, et totum descendit in ilia ferrum.

