Vl , 335—408 . ›unsns 117

Nunc proferre caput; summo modo gurgite nare,
Saepe super ripam stagni consistere ‚ saepe
ln gelidos resilire lacus. sed nunc quoque turpes

375 Litibus exercent linguas ‚ pulsoque pudore,
Quamvis sint sub aqua, sub aqua maledicere temptant.
Vox quoque iam rauca est, inflataque colla tumescunt,
ipsaque dilatant patulos convicia rictus.
Terga caput tangunt, colla intercepta videntur;

380 Spina viret3 venter ⁷ pars maxima corporis ‚ albet:
Limosoque novae saliunt in gurgite ranae .”

Sic ubi nescio quis Lycia de gente virorum

Rettulit exitium , satyri reminiscitur alter,
Quem Tritoniaca Latous harundine victum

385 Affecit poena. ‘quid me mihi detrahis *θ’ inquit:
‘At piget, a! non est' clamabat ‘tibia tanti 1’
Clamanti cutis est summos direpta per artus,
Nec quicquam nisi vulnus erat . cruor undique manat,
Detectique patent nervi, trepidaeque sine ulla

390 Pelle micant venae3 salientia viscera possis¹
Et perlucentes numerare in pectore fibras.
Illum ruricolae , silvarum numina, Fauni
Et satyri fratres et tunc quoque carus Olympus
Et nymphae flerunt, et quisquis montibus illis

395 Lanigerosque greges armentaque bucera pavit.
Fertilis inmaduit, madefactaque terra caducas
Concepit lacrimas ac venis perbibit imis: r. xcu-
Quas ubi fecit aquam, vacuas emisit in auras.
Inde petens rapidum ripis declivibus aequor

400 Marsya nomen habet ‚ Phrygiae liquidissimus amnis.

Talibus extemplo redit ad praesentia dictis

Vulgus , et extinctum cum stirpe Amphiona luget.
Mater in invidia est. hanc tunc quoque dicitur unus
Flesse Pelops ‚ umeroque , suas a pectore postquam

405 Diduxit vestes , ebur ostendisse sinistro.
Concolor hic umerus nascendi tempore dextro
Corporeusque suit. manibus mox caesa paternis
Membra ferunt iunxisse deos. aliisque repertis ‚ f· xciii·

