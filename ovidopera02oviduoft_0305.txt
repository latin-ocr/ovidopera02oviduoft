XII ‚ 505-576 . niueam-:nus 253

540 Acta tibi ‚ senior. certe mihi saepe referre
Nubigenas domitos a se pater ipse solebat .’
Tristis ad haec I‘leus: ‘quid me meminisse malorum
Cogis et obductos annis rescindere luctus,

Inque tuum genitorem odium offensasque fateri?

545 Ille quidem maiora fide , di! gessit, et orbem
Implevit meritis , quod mallem posse negare.

Sed neque Deiphobum nec Polydamanta nec ipsum
Hectora laudamus. quis enim laudaverit hostem?
Ille tuus genitor Messenia moenia quondam

550 Stravit, et inmeritas urbes Elinque Pylonque
Diruit , inque meos serrum flammamque penates
Inpulit. utque alios taceam ‚ quos ille peremit,
Bis sex Nelidae fuimus ‚ conspecta iuventus:

Bis sex Herculeis ceciderunt, me minus uno,
555 Viribus. atque alios vinci potuisse ferendum est:
Mira Periclymeni mors est. cui posse figuras
Sumere quas vellet, rursusque reponere sumptas

Neptunus dederat, Nelei sanguinis auctor.
Hic ubi nequiquam est formas variatus in omnes,

560 Vertitur in faciem volucris , quae fulmina curvis f. clxxvi
Ferre solet pedibus ‚ divum gratissima regi.
Viribus usus avis pennis rostroque redunco
Hamatisque viri laniaverat unguibus ora.

Tendit in hanc nimium certos Tirynthius arcus,

565 Atque inter nubes sublimia membra ferentem
Pendentemque serit ‚ lateri qua subditur ala.

Nec grave vulnus erat3 sed rupti vulnere nervi
Deficiunt, motumque negant viresque volandi.
Decidit in terram, non concipientibus auras

570 Inferius pennis , et quae levis haeserat alae,
Corporis affixi pressa est gravitate sagitta
Perque latus summum iugulo est exacta sinistro.
Num videor debere tui praeconia rebus
Herculis, ο Rhodiae ductor pulcherrime classis?

575 Nec tamen ulterius, quam sortia sacta silendo
Ulciscor fratres. solida est mihi gratia tecum .’

