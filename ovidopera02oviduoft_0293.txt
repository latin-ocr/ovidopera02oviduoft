ΧΠ , 96-131 . crenus 241

Misit in Aeaciden, quod et aes et proxima rupit
Terga novena boum ‚ decimo tamen orbe moratum ost.
Excutit hoc heros, rursusque trementia sorti

Tela manu torsit: rursus sine vulnere corpus

100 Sincerumque suit. [nec tertia cuspis apertum
Et se praebentem valuit destringere Cygnum .]
Haud secus exarsit, quam circo taurus aperte,
Cum sua terribili petit irritamina cornu,
Poeniceas vestes, elusaque vulnera sensit.

105 Num tamen exciderit serrum , considerat, hastae>
Haerebat ligno. ‘manus est mea debilis ergo,
Quasque' ait ‘ante habuit vires, effudit in uno?
Nam certe valui, vel cum Lyrnesia primus
Moenia deieci, vel cum Tenedonque suoque

110 Eetioneas implevi sanguine Thebas,

Vel cum purpureus populari caede Caicus

Fluxit, opusque meae bis sensit Telephus hastae.
Hic quoque tot caesis ‚ quorum per litus acervos
Et feci et video ‚ valuit mea dextra valetque .'

115 Dixit et, ante actis veluti male crederet ‚ hastam
Misit in adversum Lycia de plebe Menoeten,
Loricamque simul subiectaque pectora rupit.
Quo plangente gravem moribundo vertice terram
Extrahit illud idem calido de vulnere telum,

120 Atque ait ‘haec manus est, haec, qua modo

vicimus, hasta.

Utar in hoc isdem5 sit in hoc ‚ precor , exitus idem .’
Sic fatur Cygnumque petit, nec fraxinus errat,
Inque umero sonuit non evitata sinistro;
inde velut muro solidaque a caute repulsa est.

125 Qua tamen ictus erat, signatum sanguine Cygnum
Viderat et frustra suerat gavisus Achilles.

Vulnus erat nullum3 sanguis erat ille Menoetae.
Tum vero praeceps curru fremebundus ab alto
Desilit, et nitido securum comminus hostem

130 Ense petens parmam gladio galeamque cavari

Cernit, at in duro laedi quoque corpore ferrum.
OV‘ID. 11. 1⁶

