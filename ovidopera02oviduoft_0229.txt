lx, ‹ss—141. sessus 177

105 Uberior solito , nimbis hiemalibus auctus,
Verticibusque frequens erat atque inpervius amnis.
intrepidum pro se , curam de coniuge agentem
Nessus adit, membrisque valens scitusque vadorum,
‘Officio' que ‘meo ripa sistetur in illa

110 Haec ‚’ ait ‘Alcide. tu viribus utere nando :'
Pallenteinque metu, fluviumque ipsumque timentem
Tradidit Aonius pavidam Calydonida Nesso.

Mox, ut erat, pharetraque gravis spolioque leonis --
Nam clavam et curvos trans ripam miserat arcus —

115 ‘Quandoquidem coepi, superentur ssumina’ dixit,
Nec dubitat, nec ‚ qua sit clementissimus amniS,
Quaerit, et obsequio deferri spernit aquarum.
Iamque tenens ripam, missos cum tolleret arcus,
Coniugis agnovit vocem: Nessoque paranti

120 Fallere depositum equo te fiducia' clamat
‘Vana pedum ‚ violente ‚ rapit? tibi ‚ Nesse biformis,
Dicimus. exaudi, nec res intercipe nostras.

Si te nulla mei reverentia movit, at orbes
Concubitus vetitos poterant inhibere paterni.

125 Haud tamen effugies ‚ quamvis ope fidis equina.
Vulnere ‚ non pedibus te consequar .' ultima dicta
Re probat, et missa fugientia terga sagitta
Traicit. extabat serrum de pectore aduncum.
Quod simul evulsum est, sanguis per utrumque foramen

130 Emicuit, mixtus Lernaei tabe veneni.

Excipit hunc Nessus: ‘neque enim moriemur inulti’
Secum ait, et calido velamina tincta cruore
Dat munus raptae velut irritamen amoris.

Longa suit medii mora temporis: actaque magni

135 Herculis implerant terras odiumque novercae.
Victor ab Oechalia Cenaeo sacra parabat
Vota Iovi, cum sama loquax praecessit ad aures,
Deianira ‚ tuas, quae veris addere falsa
Gaudet, et e minimo sua per mendacia crescit,

140 Amphitryoniaden Ioles ardore teneri.

Credit amans, venerisque novae perterrita sama
ovn). Π. 12

