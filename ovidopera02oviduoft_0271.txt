xl, 55-126. »unas 219

90 At Silenus abest. titubantem annisque meroque
Ruricolae cepere Phryges , vinctumque coronis
Ad regem duxere Midan ‚ cui Thracius Orpheus
Orgia tradiderat cum Cecropio Eumolpo.

Qui simul agnovit socium comitemque sacrorum,

95 Hospitis adventu festum genialiter egit
Per bis quinque dies et iunctas ordine noctes,
Et iam stellarum sublime coegerat agmen
Lucifer undecimus ‚ Lydos cum laetus in agros
Rex venit, et iuveni Silenum reddit alumno.

100 Huic deus optandi gratum ‚ sed inutile, fecit
Muneris arbitrium, gaudens altore recepto.
llle , male usurus donis, ait ‘effice , quicquid
Corpore contigero, fulvum vertatur in aurum?
Annuit optatis , nocituraque munera solvit

105 Liber, et indoluit, quod non meliora petisset.
Laetus abit gaudetque malo Berecyntius heros:
Pollicitique fldem tangendo singula temptat.
[Vixque sihi credens ‚ non alta fronde virentem]
llice detraxit virgam: virga aurea facta est. f. clx

110 Tollit humo saxum: saxum quoque palluit auro.
Contigit et glaebam: contactu glaeba potenti
Massa fit. arentes Cereris decerpsit aristas: ,
Aurea messis erat. demptum tenet arbore pomum:
Hesperidas donasse putes . si postibus altis

115 Admovit digitos ‚ postes radiare videntur.
ule etiam liquidis palmas ubi laverat undis,
Unda ssuens palmis Danaen eludere posset.

Vix spes ipse suas animo capit, aurea fingens
Omnia. gaudenti mensas posuere ministri

120 Exstructas dapibus nec tostae frugis egentes:
Tum vero , sive ille sua Cerealia dextra
Munera contigerat, Cerealia dona rigebant;

Sive dapes avido convellere dente parabat,
Lammina fulva dapes , admoto dente ‚ premebat

125 Miscuerat puris auctorem muneris undis:

Fusile per rictus aurum fluitare videres

