XIII , 743—815 . crcnors 277

Collis3 utrumque latus circumfluit aequoris unda.

780 Huc ferus ascendit Cyclops ‚ mediusque resedit3
Lanigerae pecudes nullo ducente secutae.

Cui postquam pinus ‚ baculi quae praebuit usum,
Ante pedes posita est, antemnis apta serendis,
Sumptaque harundinibus compacta est fistula centum,

785 Senserunt toti pastoria sibila montes,

Senserunt undae. latitans ego rupe meique
Acidis in gremio residens procul auribus hausi
Talia dicta meis auditaque verba notavi:
“Candidior solio nivei, Galatea, ligustri,

‘190 Floridior pratis , longa procerior alno,
Splendidior vitro ‚ tenero lascivior haedo,

Levior assiduo detritis aequore conchis,
Solibus hibernis Jaestiva gratior umbra,
Nobilior forma ac platano conspectior alta,

795 Lucidior glacie ‚ matura dulcior uva,
Mollior et cygni plumis et lacte coacto,
Et, si non fugias , riguo formosior horto:
Saevior indomitis eadem Galatea iuvencis,
Durior annosa quercu , fallacior undis,

800 Lentior et salicis virgis et vitibus albis,

His inmobilior scopulis ‚ violentior amne,
Laudato pavone superbior , acrior igni,
Asperior tribulis , feta truculentior ursa,
Surdior aequoribus, calcato inmitior hydro,

805 Et, quod ⁸praecipue vellem tibi demere possem,

Non tantum cervo claris latratibus acto,
Verum etiam ventis volucrique fugacior aurai
At bene si noris, pigeat fugisse ‚ morasque

Ipsa tuas damnes et me retinere labores.

810 Sunt mihi ‚ pars montis, vivo pendentia saxo
Antra , quibus nec sol medio sentitur in aestu,
Nec sentitur hiems . sunt poma gravantia ramos3
Sunt auro similes longis in vitibus uvae,

Sunt et purpureae: tibi et has servamus et illas.

815 Ipsa tuis manibus silvestri nata sub umbra

