1111 Alaun-:a METAMM .

Arbuteos setus montanaque fraga legebant

105 Cornaque et in duris haerentia mora rubetis
Et quae deciderant patula Iovis arbore ‚ glandes.
Ver erat aeternum ‚ placidique tepentibus auris
Mulcehant zephyri natos sine semine flores.

Mox etiam fruges tellus inarata ferebat,

110 Nec renovatus ager gravidis canebat aristis:
Flumina iam lactis , iam ssumina nectaris ibant,
Flavaque de viridi stillabant ilice mella.

Postquam Saturno tenebrosa in Tartara misso
Sub Iove mundus erat, subiit argentea proles,

115 Auro deterior, fulvo pretiosior aere.

Iuppiter antiqui contraxit tempora veris, ί. ss
Perque hiemes aestusque et inaequales autumnos
Et breve ver spatiis exegit quattuor annum.

Tum primum siccis aer fervoribus ustus

120 Canduit , et ventis glacies adstricta pependit.

Tum primum subiere domus. domus antra fuerunt
Et densi frutices et vinctae cortice virgae.

Semina tum primum longis Cerealia sulcis

Obruta sunt, pressique iugo gemuere iuvenci.

125 Tertia post illam successit aenea proles, 1. iii-
Saevior ingeniis et ad horrida promptior arma,
Non scelerata tamen . de duro est ultima ferro. f. ir·
Protinus irrupit venae peioris in aevum
Omne nefas: fugere pudor verumque fidesque3

1301n quorum subiere locum fraudesque dolique
Insidiaeque et vis et amor sceleratus habendi.
Vela dabant ventis ‚ nec adhuc bene noverat illos
Navita3 quaeque diu steterant in mentibus altis,
Fluctibus ignotis insultavere carinae.

135 Communemque prius ceu lumina solis et auras
Cautus humum longo signavit limite mensor.

Nec tantum segetes alimentaque debita dives

Poscebatur liumus ‚ sed itum est in viscera terrae:

Quasque recondiderat Stygiisque admoverat umbris,
140 Ess'odiuntur opes , irritamenta malorum.

Ξ

