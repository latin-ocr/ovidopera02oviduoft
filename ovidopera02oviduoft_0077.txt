ll , 61—134 . PHAETHON 25

Deprecor hoc unum, quod vero nomine poena,
Non honor est. poenam, Phaethon, pro munere poscis.
100 Quid mea colla tenes blandis, ignare , lacertis P
Ne dubita , dabitur — Stygias iuravimus undas! —
Quodcumque optaris. sed tu sapientius opta .'
Finierat monitus . dictis tamen ille repugnat,
Propositumque premit flagratque cupidine. currus.
105 Ergo qua licuit, genitor cunctatus ‚ ad altos
Deducit iuvenem ‚ Vulcania munera ‚ currus.
Aureus axis erat, terno aureus, aurea summae
Curvatura rotae ‚ radiorum argenteus ordo.
Per iuga chrysolithi positaeque ex ordine gemmae
110 Clara repercusso reddebant lumina Phoebo.
Dumque ea magnanimus Phaethon miratur opusque
Pei-spicit, ecce vigil rutilo patefecit ab ortu
Purpureas Aurora sores et plena rosarum
Atria . diffugiunt stellae ‚ quarum agmina cogit
115 Lucifer ‚ et caeli statione novissimus exit.
Quem petere ut terras mundumque rubescere vidit,
Cornuaque extremae velut evanescere lunae:
Iungere equos Titan velocibus imperat Horis.
Iussa deae celeres peragunt, ignemque vomentes
120 Ambrosiae suco saturos praesepibus altis
Quadrupedes ducunt adduntque sonantia frena.
Tum pater ora sui sacro medicamine nati
Contigit et rapidae fecit patientia flammae,
Inposuitque comae radios, praesagaque luctus
125 Pectore sollicito repetens suspiria dixit:
‘Si potes his saltem monitis parere paternis,
Parce , puer , stimulis, et fortius utere loris.
Sponte sua properant: labor est inhibere volentes.
Nec tibi directos placeat via quinque per arcus:
130 Sectus in obliquum est lato curvamine limes,
Zonarumque trium contentus sine polumque
Effugit australem iunctamque aquilonibus Arcton.
llac sit iter . manifesta rotae vestigia cernes.
thue serant aequos et caelum et terra calores,

