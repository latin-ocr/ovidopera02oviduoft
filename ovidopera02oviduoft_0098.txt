46 cannes METAMM .

Respicit, et dextra cornum tenet, altera dorso
875 Inposita est; tremulae sinuantur flamine vestes,

LIBER TERTIUS.

Iamque deus posita fallacis imagine tauri

Se confessus erat Dictaeaque rura tenebat:
Cum pater ignarus Cadmo perquirere raptam ⁴
Imperat, et poenam, si nonNinvenerit , addit

5 Exilium. [facto pius et sceleratus eodem]
Orbe pererrato — quis enim deprendere possit
Furta Iovis P -— profugus patriamque iramque parentis
Vitat Agenorides , Phoebique oracula supplex
Consulit et, quae sit tellus habitanda, requirit.

10 ‘Bos tibi' Phoebus ait ‘solis occurret in arvis,
Nullum passa iugum, curvique immunis aratri.
Hac duce carpe vias et qua requieverit herba,
Moenia fac condas , Boeotiaque illa vocato .'

Vix bene Castalio Cadmus descenderat antro,

15 incustoditam lente videt ire iuvencam
Nullum servitii signum cervice gerentem.
Subsequitur pressoque legit vestigia gressu,
Auctoremque viae Phoebum taciturnus adorat.
Iam vada Cephisi Panopesque evaserat arva:

20 Bos stetit et tollens speciosam cornibus altis
Ad caelum frontem mugitibus inpulit auras
Atque ita ‚ respiciens comites sua terga sequentes,
Procubuit teneraque latus summisit in herba.
Cadmus agit grates ‚ peregrinaequefflula terrae

‘25 Figit , et ignotos montes agrosque salutat.
Sacra Iovi facturus erat. iubet ire ministros
Et petere e vivis libandas fontibus undas.

Silva vetus stabat nulla violata securi,
Et specus in media , virgis ac vimine densus,

30 Efficiens humilem lapidum compagibus arcum,

