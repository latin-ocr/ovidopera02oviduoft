vl ‚ see—Vn , 44 . nanu 127

ιο Et luctata diu , postquam ratione furorem
Vincere non poterat, ‘frustra , Medea, repugnas:
Nescio quis deus obstat. ;’ ait ‘mirumque ‚ nisi hoc est,
Aut ahquid certe simile huic ‚ quod amare vocatur.
Nam cur iussa patris nimium mihi dura videntur?

16 Sunt quoque dura nimis. cur , quem modo (leni-

que vidi,
Ne pereat, timeo ? quae tanti causa timoris?
Excute virgineo conceptas pectore flammas,
Si potes, infelix. si possem, sanior essem.
Sed gravat invitam nova vis. aliudque cupido,

20 Mens aliud suadet. video meliora proboque,
Deteriora sequor. quid in hospite ‚ regia virgo,
Ureris ‚ et thalamos alieni concipis orbis?

Haec quoque terra potest, quod ames, dare. vivat,
an ille
Occidat, in dis est. vivat tamen: idque precari

25 Vel sine amore licet. quid enim commisit lason?
[Quem‚ nisi crudelem, non tangat Iasonis aetas
Et genus et virtus ⁸? quem non, ut cetera desint,
Ore movere potest? certe mea pectora movit .]

At nisi opem tulero, taurorum adflabitur igne,

30 Concurretque suae segetis tellure creatis
Hostibus, aut avido dabitur fera praeda draconi.
Hoc ego si patiar , tum me de tigride natam,

Tum ferrum et scopulos gestare in corde fatebor.
Cur non et specto pereuntem, oculosque videndo

35 Conscelero ¹? cur non tauros exhortor in illum
Terrigenasque seros insopitumque draconem?

Di meliora velint. quamquam non ista precanda,
Sed facienda mihi. prodamne ego regna parentiS,
Atque ope nescio quis servabitur advena nostra,

40 Ut per me sospes sine me det lintea ventis,
Virque sit alterius , poenae Medea relinquar?

Si lacere hoc , aliamve potest praeponere nobis,
Occidat ingratus. sed non is vultus in illc,
Non ea nobilitas animo est, ea gratia formae,

