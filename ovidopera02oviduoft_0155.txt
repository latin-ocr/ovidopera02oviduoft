V , 503—576 . οιιιεκει 103

ωοῐηῑει· Avernales haud ignotissima nymphas,
Ex Acheronte suo silvis peperisse sub atris;
Vidit, et indicio reditum crudelis ademit.
Ingemuit regina Erebi, testemque profanam
Fecit avem ‚ sparsumque caput Phlegethontide lympha
545 ln rostrum et plumas et grandia lumina vertit. t. ιι.
llle sibi ablatus fulvis amicitur in alis,
Inque caput crescit , longosque reflectitur ungues,
Vixque movet natas per inertia bracchia pennas:
Foedaque fit volucris , venturi nuntia luctus,
550 Ignavus bubo ‚ dirum mortalibus omen.

Hic tamen indicio poenam linguaque videri
Commeruisse potest. vobis, Acheloides, unde e. bl.
Pluma pedesque avium, cuin virginis ora geratis?
An quia , cum legeret vernos Proserpina flores,

555 ln comitum numero, doctae Sirenes, eratis?
Quam postquam toto frustra quaesistis in orbe,
Protinus ut vestram sentirent aequora curam,
Posse super fluctus alarum insistere remis
Optastis ‚ facilesque deos habuistis , et artus

560 Vidistis vestros subitis flavescere pennis.

Ne tamen ille canor mulcendas natus ad aures
Tantaque dos oris linguae deperderet usum,
Virginei vultus et vox humana remansit.

At medius fratrisque sui maestaeque sororis

565 luppiter ex aequo volventem dividit annum:

Nunc dea , regnorum numen commune duorum,
Cum matre est totidem , totidem cum coniuge menses,
Vertitur extemplo facies et mentis et oris3

Nam modo quae poterat Diti quoque maesta videri,

570 Laeta deae frons est, ut sol ‚ qui tectus aquosis
Nubibus ante suit ‚ victis e nubibus exit.

Exigit alma Ceres, nata secura recepta,

Quae tibi causa fugae , cur sis , Arethusa, sacer fons ‘1²
Conticuere undae , quarum dea sustulit alto

575 Fonte caput, viridesque manu siccata capillos

Fluminis Elei veteres narravit amores.

