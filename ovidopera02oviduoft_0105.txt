111 , 214-287 . εειειε 53

[Nec nisi finita per plurima vulnera vita
Ira pharetratae fertur satiata Dianae .]

Rumor in ambiguo est: aliis violentior aequo
Visa dea est, alii laudant dignamque severa

255 virginitate vocant. pars invenit utraque causas.
Sola Iovis coniunx non tam culpetne probetne
Eloquitur, quam clade domus ab Agenore ductae
Gaudet, et a Tyria collectum paelice transfert
ln generis socios odium. subit ecce priori

260 Causa recens , gravidamque dolet de semine magni
Esse lovis Semelen. dum linguam ad iurgia solvit,
‘Proieci quid enim totiens per iurgia ‘?' dixit
‘Ipsa petenda mihi est: ipsam ‚ si maxima luno
Rite vocor, perdam ‚ si me gemmantia dextra

265 Sceptra tenere decet, si sum regina Iovisque
Et soror et coniunx , certe soror . at , puto ‚ furto est
Contenta et thalami brevis est iniuria nostri.
Concipit! id deerat! manifestaque crimina pleno
Fert utero et mater, quod vix mihi contigit, uno

270 De Iove vult fieri. [tanta est fiducia formae .]
Fallat eam saxo: nec sum Saturnia , si non
Ab Iove mersa suo Stygias penetrabit ad undas .'
Surgit ab his solio ‚ fulvaque recondita nube
Limen adit Semeles. nec nubes ante removit,

275 Quam simulavit anum , posuitque ad tempora canos,
Sulcavitque cutem rugis, et curva trementi t. xxix-
Membra tulit passu3 vocem quoque fecit anilem,
Ipsaque erat Beroe , Semeles Epidauria nutrix.
Ergo ubi captato sermone diuque loquendo

280 Ad nomen venere lovis , suspirat et ‘opto‚

Iuppiter ut sit ,' ait ‘metuo tamen omnia. multi
Nomine divorum thalamos iniere pudicos.

Nee tamen esse Iovem satis est: det pignus amoris,
Si modo verus is est: quantusque et quaHs ab alta

285 Iunone excipitur ‚ tantus talisque , rogato,

Det tibi complexus ‚ suaque ante insignia sumat .'
Talibus ignaram luno Cadmeida dictis

