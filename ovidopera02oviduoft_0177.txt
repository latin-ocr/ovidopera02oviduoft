Vl , 625—698 . ommru 125

vipereasque ciet Stygia de valle sorores:

Et modo , si posset, reserato pectore diras

Egerere inde dapes emersaque viscera gestit:

· 665 Flet modo , seque vocat bustum miserabile nati:
Nunc sequitur nudo genitas Pandione serr0.
Corpora Cecropidum pennis pendere putares: τ. ιειίνΑ
Pendebant pennis . quarum petit altera silvas,
Altera tecta subit3 neque adhuc de pectore caedis

670 Excessere notae, signataque sanguine pluma est.
llle dolore suo poenaeque cupidine velox
Vertitur in volucrem , cui stant in vertice cristae,
Prominet inmodicum praelonga cuspide rostrum.
Nomen Epops volucri, facies armata videtur.

675 Hic dolor ante diem longaeque extrema senectae
Tempora Tartareas Pandiona misit ad umbras.
Sceptra loci rerumque capit moderamen Erechtheus,
Iustitia dubium , validisne potentior armis.
Quattuor ille quidem iuvenes totidemque crearat

680 Femineae sortis: sed erat par forma duarum,

E quibus Aeolides Cephalus te coniuge felix,
Procri, suit: Boreae Tereus Thracesque nocebant,
Dilectaque diu caruit deus Orithyia,

Dum rogat et precibus mavult quam viribus uti.

685 Ast ubi blanditiis agitur nihil, horridus ira,

Quae solita est illi nimiumque domestica vento,
‘Et merito Γ dixit ‘quid enim mea tela reliqui,
Saevitiam et vires iramque animosque minaces,
Admovique preces, quarum me dedecet usus?

690 Apta mihi vis est: vi tristia nubila pe110,

Vi freta concutio , nodosaque robora verto,
induroque nives et terras grandIne pulso.

ldem ego cum fratres caelo sum nactus aperto —
Nam mihi campus is est — tanto molimine luctor,

695 Ut medius nostris concursibus insonet aether,
Exiliantque cavis elisi nubibus ignes.

{dem ego cum subii convexa foramina terrae,
Subposuique ferox imis mea terga cavernis,

