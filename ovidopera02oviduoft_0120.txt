68 Ρη . ‘ramma mnramm .

Ex aequo captis ardebant mentibus ambo.
Conscius omnis abest, nutu signisque loquuntur,
Quoque magis tegitur, tectus magis aestuat ignis.

65 Fissus erat tenui rima ‚ quam duxerat olim
Cum fieret, paries domui communis utrique.
Id vitium nulli per saecula longa notatum —
Quid non sentit amor ⁴? —— primi vidistis amantes,
Et vocis fecistis iter; tutaeque per illud

‘10 Murmuressanditiae minimo transire solebant.
Saepe , uhi constiterant , hinc Thisbe, Pyramus illinc,
Inque vices suerat captatus anhelitus oris,
“Invide' dicebant ‘paries , quid amantibus obstas?
Quantum erat, ut sineres toto nos corpore iungi,

'15 Ant hoc si nimium, vel ad oscula danda pateres!
Nec sumus ingrati: tibi nos debere fatemur,
Quod datus est verbis ad amicas transitus aures .''
Talia diversa nequiquam sede locuti
Sub noctem dixere vale ‚ partique dedere

80 Oscula quisque suae non pervenientia contra.
Postera nocturnos aurora removerat ignes,
Solque pruinosas radiis siccaverat herbas:
Ad solitum coiere locum. tum murmure parvo
Multa prius questi , statuunt, ut nocte silenti

85 Fallere custodes foribusque excedere temptent,
Cumque domo exierint, urbis quoque tecta relinquant3
Neve sit errandum lato spatiantibus arvo,
Conveniam ad busta Nini ‚ lateantque sub umbra
Arboris. arbor ibi niveis uberrima pomis

90 Ardua morus erat, gelido contermina sonti.
Pacta placent, et lux tarde discedere visa est.
[Praecipitatur aquis , et aquis nox-exit ab isdem .]
Callida per tenebras versato cardine Thisbe
Egreditur fallitque suos ‚ adopertaque vultum

95 Pervenit ad tumulum, dictaque sub arbore sedit.
Audacem faciebat amor. venit ecce recenti
Caede leaena houm spumantes oblita rictus,
Depositura sitim vicini fontis in unda.

