XV ‚ 814-879 . niv. muns 329

Esse suis maiora ‚ et vinci gaudet ab illo.

Hic sua praeferri quamquam vetat acta paternis,
Libera sama tamen nullisque obnoxia iussis
Invitum praefert, unaque in parte repugnat.

855 Sic magni cedit titulis Agamemnonis Atreus;

Aegea sic Theseus ‚ sic Pelea vincit Achilles.
Denique, ut exemplis ipsos aequantibus utar,
Sic et Saturnus minor est Iove . luppiter arces
Temperat aetherias et mundi regna triformis;

860 Terra ‚sub Augusto. pater est et rector uterque.
Di, precor, Aeneae comites ‚ quibus ensis et ignis
Cesserunt, dique Indigetes ‚ genitorque Quirine
Urbis, et invicti genitor Gradive Quirini,

Vestaque Caesareos inter sacrata penates,

865 Et cum Caesarea tu , Phoebe domestice , Vesta,
Quique tenes altus Tarpeias Iuppiter aedes,
Quosque alios vati fas appellare piumque est:
Tarda sit illa dies et nostro serior aevo,

Qua caput Augustum , quem temperat, orbe relicto

870 Accedat caelo faveatque precantibus absens.

ἵ Iamque opus exegi, quod nec lovis ira nec ignis
Nec poterit ferrum nec edax abolere vetustas.
Cum volet ‚ illa dies ‚ (mae nil nisi corporis huius
Ius habet, incerti spatium mihi finiat aevi:

875 Parte tamen meliore mei super alta perennis
Astra ferar ‚ nomenque erit indelebile nostrum.
Quaque patet domitis Romana potentia terris,

Ore legar populi, perque omnia saecula, sama,
Siquid habent veri vatum praesagia, vivam.

