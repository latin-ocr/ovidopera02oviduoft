IV , 504—577 . cannes 81

inposuit , nomenque simul faciemque novavit: t. κινεῖ4
Leucotheeque deum cum matre Palaemona dixit.

Sidoniae comites ‚ quantum valuere, secutae
Signa pedum ‚ primo videre novissima saxo:

545 Nec dubium de morte ratae , Cadmeida palmis
Deplanxere domum ‚ scissae cum veste capillos,
thue parurn iustae nimiumque in paelice saevae,
Invidiam fecere deae. convicia luno
Non tulit et ‘faciam vos ipsas maxima’ dixit

550 ‘Saevitiae monimenta meae .’ res dicta secuta est.
Nam quae praecipue suerat pia, ‘prosequar' inquit
‘In freta reginam ,' saltumque datura moveri
Haud usquam potuit scopuloque affixa cohaesit.
Altera dum solito temptat plangore ferire

655 Pectora , temptatos sensit riguisse lacertos.
illa, manus ut sorte tetenderat in maris undas,
Saxea sacta manus in easdem porrigit undas.

Huius , ut arreptum laniabat vertice crinem,
Duratos subito digitos in crine v1deres.

560 Quo quaeque in gestu deprensa est, haesit in illo.
Pars volucres factae . quae nunc quoque gurgite in illo
Aequora destringunt summis Ismenides alis.

Nescit Agenorides natam parvumque nepotem
Aequoris esse deos . luctu serieque malorum

565 Victus et ostentis ‚ quae plurima viderat, exit
Conditor urbe sua ‚ tamquam fortuna locorum,

Non sua se premeret3 longisque erratibus actus
Contigit Illyricos profuga cum coniuge fines.
lamque malis annisque graves, dum prima retractant

570 Fata domus releguntque suos sermone labores,
‘Num sacer ille mea traiectus cuspide serpens’
Cadmus ait ‘fuerat , tum , cum Sidone profectus
Vipereos sparsi per humum ‚ nova semina, dentes?
Quem si cura deum tam certa vindicat ira,

575 lpse precor serpens in longam porrigar alvum’ --
Dixit, et ut serpens in longam tenditur alvum,
Durataeque cuti squamas increscere sentit,

ovm. 11. 6

