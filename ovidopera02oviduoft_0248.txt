196 ouranos METAMM .

LIBER DECIMUS.

Inde per inmensum croceo velatus amictu
Ae era digreditur, Ciconumque Hymenaeus ad oras
T ndit, et Orphea nequiquam voce vocatur.
Assuit ille quidem, sed nec sollemnia verba
5 Nec laetos vultus nec felix attulit omen.
Fax quoque, quam tenuit, lacrimoso stridula fumo
Usque fuit, nullosque invenit motibus ignes.
Exitus auspicio gravior. nam nupta per herbas
Dum nova naiadum turba comitata vagatur,
10 Occidit in talum serpentis dente recepto.
Quam satis ad superas postquam Rhodopeius auras
Dessevit vates ‚ ne non temptaret et umbras,
Ad Styga Taenaria est ausus descendere porta:
Perque leves populos simulacraque functa sepulchro
15 Persephonen adiit inamoenaque regna tenentem
Umbrarum dominum. pulsisque ad carmina nervis
Sic ait: eo positi sub terra numina mundi,
In quem reccidimus , quicquid mortale creamur:
Si licet , et falsi positis ambagibus oris
20 Vera loqui sinitis ‚ non huc , ut opaca viderem
Tartara , descendi3 nec uti villosa colubris
Terna Medusaei vincirem guttura monstri.
Causa viae coniunx ‚ in quam calcata venenum
Vipera diffudit ‚ crescentesque abstulit annos.
25 Posse pati volui, nec me temptasse negabo:
Vicit Amor. supera deus hic bene notus in ora est:
An sit et hic ‚ dubito 3 sed et hic tamffauguror esse,
Famaque si veteris non est mentita rapinae,
Vos quoque iunxit amor. per ego haec loca plena
timoris,
30 Per Chaos hoc ingens vastique silentia* regni,
Eurydices ‚ oro ‚ properata retexite fata.
Omnia debentur vobis , paulumque morati
Serius aut citius sedem properamus ad unam.

