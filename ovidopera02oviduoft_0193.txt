Vll ‚ 486—559. aeacus 141

Dira lues ira populis lunonis iniquae
Incidit, exosae dictas a paelice terras.

⁶25 Dum visum mortale malum, tantaeque latebat
Causa nocens cladis , pugnatum est arte medendi.
Exitium superabat opem ‚ quae victa iacebat.
Principio caelum spissa caligine terras
Pressit, et ignavos inclusit noctibus aestus;

580 Dumque quater iunctis explevit cornibus orbem
Luna , quater plenum tenuata retexuit orbem,
Letiferis calidi spirarunt flatibus austri.

Constat et in sontes vitium venisse lacusque,
Miliaque incultos serpentum multa per agros

535 Errasse atque suis ssuvios temerasse venenis.
Strage canum primo volucrumque oviumque boumque,
lnque seris subiti deprensa potentia morbi.
Concidere infelix validos miratur arator
lnter opus tauros, medioque recumbere sulco.

540 hanigeris gregibus balatus dantibus aegros
Sponte sua lanaeque cadunt et corpora tabent.
Acer equus quondam magnaeque in pulvere famae
[Degenerat palmas, veterumque oblitus honorum]
Ad praesepe gemit leto moriturus inerti.

545 Non aper irasci meminit, non fidere cursu
Cerva, nec armentis incurrere fortibus ursi.
Omnia languor hahet: silvisque agrisque viisque
Corpora foeda iacent: vitiantur odoribus aurae.
Mira loquar ‚ non illa canes avidaeque volucres,

550 Non cani tetigere lupi; dilapsa liquescunt,
Afflatuque nocent et agunt contagia late.
Pervenit ad miseros damno graviore colonos
Pestis, et in magnae dominatur moenibus urbis.
Viscera torrentur primo , flammaeque latentis

555 Indicium rubor est et ductus anhelitus igni.
Aspera lingua tumet, tepidisque arentia ventis
Ora patent, auraeque graves captantur hiatu
Non stratum , non ulla pati velamina possunt,
Dura sed terra ponunt praecordia: nec fit

