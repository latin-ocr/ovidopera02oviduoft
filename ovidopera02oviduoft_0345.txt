XIV , 351-421 . ιἰουε 293

385 Rebus,' ait ‘sed amans et laesa et semina Circe !''']
Tum bis ad occasus , bis se convertit ad ortus,
Ter iuvenem baculo tetigit, tria carmina dixit.
llle fugit , sed se solito velocius ipse
Currere miratur. pennas in corpore vidit: ί· cxcii-

390 Seque novam subito Latiis accedere silvis
Indignatus avem, duro sera robora rostro
Figit , et iratus longis dat vulnera ramis.
Purpureum chlamydis pennae traxere colorem3
Fibula quod fuerat ‚ vestemque momorderat aurum,

395 Pluma fit, et fulvo cervix praecingitur auro:

Nec quicquam antiqui Pico nisi nomina restat.
Interea comites, clamato saepe per agros
Nequiquam Pico nullaque in parte repert0,
Inveniunt Circen ‚ — nam iam tenuaverat auras,

400 Passaque erat nebulas ventis ac sole recludi —
Criminibusque premunt veris, regemque reposcunt,
Vimque ferunt ‚ saevisque parant incessere telis.
illa nocens spargit virus sucosque veneni,

Et Noctem Noctisque deos Ereboque Chaoque

405 Convocat et longis Hecaten ululatibus orat:
Exsiluere loco — dictu mirabile -- silvae,
Ingemuitque solum ‚ vicinaque palluit arbor,
Sparsaque sanguineis maduerunt pabula guttis,

Et lapides visi mugitus edere raucos,

410 Et latrare canes et humus serpentibus atris
Squalere et tenues animae volitare silentum.
Attonitum monstris vulgus pavet: illa paventis
Ora venenata tetigit mirantia virga,

Cuius ab attactu variarum monstra serarum 1· exciii·
4151n iuvenes veniunt. nulli sua mansit imago.

Sparserat occiduus Tartessia litora Phoebus,

Et frustra coniunx oculis animoque Canentis

Expectatus erat. famuli populusque per omnes

Discurrunt silvae atque obvia lumina portant.

420 Nec satis est nymg'eae ssere et lacerare capillos
Et dare plangorem: facit haec tamen omnia, seque

