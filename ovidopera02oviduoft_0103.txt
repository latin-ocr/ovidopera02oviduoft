111 ‚ 140—213 ACTAEON 51

Qui Simul intravit rorantia sontibus antra,
Sicut erant, viso nudae sua pectora nymphae
percussere viro , subitisque ululatibus omne
1801mplevere nemus , circumfusaeque Dianam
Corporibus texere suis. tamen altior illis
Ipsa dea est, colloque tenus supereminet omnes.
Qui color infectis adversi solis ab ictu
Nubibus esse solet aut purpureae aurorae,
185 Is fuit in vultu visae sine veste Dianae.
Quae quamquam comitum turba est stipata suarum,
In latus obliquum tamen astitit, oraque retro
Flexit: et ut vellet promptas habuisse sagittas,
Quas habuit sic hausit aquas, vultumque virilem
190 Perfudit. [spargensque comas ultricibus undis]
Addidit haec cladis praenuntia verba futurae:
‘Nunc tibi me posito visam velamine narres,
Si poteris narrare , licet .' nec plura minata

Dat sparso capiti vivacis cornua cervi, 1. xxvffl. ,

195 Dat spatium collo , summasque cacuminat aures,
Cum pedibusque manus , cum longis bracchia mutat
Cruribus , et velat maculoso vellere corpus3
Additus et pavor est. fugit Autonoeius heros
Et se tam celerem cursu miratur in ipso.

200 Ut vero vultus et cornua vidit in unda,

‘Me miserum !' dicturus erat, vox nulla secuta est:
Ingemuit, vox illa fuit3 lacrimaeque per ora

Non sua fluxerunt. mens tantum pristina mansit.
Quid saciat? repetatne domum et regalia tecta?

205 An lateat silvis ⁸? pudor hoc , timor impedit illud.
Dum dubitat , videre canes: primumque Melampus
Ichnobatesque sagax latratu signa dedere,

Gnosius Ichnobates , Spartana gente Melampus.
Inde ruunt alii rapida velocius aura,

210 Pamphagus et Dorceus et Oribasus , Arcades omnes,
Nebrophonusque valens et trux cum Laelape Theron,
Et pedibus Pterelas , et naribus utilis Agre,
Hylaeusque ferox nuper percussus ab apro,

41

