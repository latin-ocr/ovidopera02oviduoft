VIII , eil—882 . nerlu 1'1'3

Filia restabat, non illo digna parente.
Hanc quoque vendit inops. dominum generosa recusat,
Et vicina suas tendens super aequora palmas

850 ‘ Eripe me domino, qui raptae praemia nobis
virginitatis babes” ait. haec Neptunus habebat
Ou‘l prece non spreta , quamvis modo visa sequenti
Esset ero ‚formamque novat vultumque virilemt oxxxffl
Induit, et cultus pisces capientibus aptos.

855 Hanc dominus spectans “o qui pendentia parvo
Aera cibo celas, moderator harundinis ,’ inquit
‘Sic mare compositum, sio sit tibi piscis in unda
Credulus , et nullos, nisi fixus , sentiat hamos:
Quae modo cum vili turbatis veste capillis

860 Litore in hoc steterat, nam stantem in litore vidi,
Dic ubi sit: neque enim vestigia longius extant.”
1113 dei munus bene cedere sensit, et a se
Se quaeri gaudens, his est resecuta rogantem:
“Quisquis es , ignoscas; in nullam lumina partem

865 Gurgite ab hoc flexi, studioque operatus inhaesi.
Quoque minus dubites , sic has deus aequoris artes
Adiuvet, ut nemo iandudum litore in isto,

Me tamen excepto , nec femina constitit ulla.''
Credidit, et verso dominus pede pressit harenam,

870 Elususque abiit. illi sua reddita forma est.

Ast ubi habere suam transformia corpora sensit,
Saepe pater dominis Triopeida tradit. at illa

Nunc equa, nunc ales, modo bos , modo cervus abibat,
Praebebatque avido non iusta alimenta parenti.

875 Vis tamen illa mali postquam consumpserat omnem
Materiam, dederatque gravi nova pabula morbo,
lpse suos artus lacero divellere morsu
Coepit, et infelix minuendo corpus alebat.

Quid moror externis ⁶? etiam mihi saepe novandi est

880 Corporis ‚ o iuvenes , numero finita potestas.

Nam modo qui nunc sum videor: modo flector in
anguem:
Armenii modo dux vires in cornua sumo;

