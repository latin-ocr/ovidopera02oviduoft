V1 , saa-624 . emmonem 123

Nocte sonat Rhodope tinnitibus aeris acuti:

590 Nocte sua est egressa domo regina ‚ deique

Ritibus instruitur , furialiaque accipit arma:
Vite caput tegitur, lateri cervina sinistro
Vellera dependent, umero levis incubat hasta.

Concita per silvas turba comitante suarum

595 Terribilis Progne furiisque agitata doloris,

Bacche ‚ tuas simulat. venit ad stabula avia tandem,
Exululatque , euhoeque sonat, portasque refringit
Germanamque rapit, raptaeque insignia Bacchi
Induit, et vultus hederarum frondibus abdit,

600 Attonitamque. trahens intra sua moenia ducit.

Ut sensit tetigisse domum Philomela nefandam,
Horruit infelix totoque expalluit ore.

Nacta locum Progne sacrorum pignera demit,
Oraque develat miserae pudibunda sororis,

605 Amplexuque petit. sed non attoilere contra
Sustinet haec oculos ‚ paelex sibi visa sororis:
Deiectoque in humum vultu iurare volenti
Testarique deos, per vim sibi dedecus illud
illatum , pro voce manus fuit. ardet, et iram

610 Non capit ipsa suam Progne, fletumque sororis
Corripiens ‘non est lacrimis hoc' inquit ‘agendum,
Sed ferro ‚ sed siquid habes ‚ quod vincere ferrum
Possit. in omne nefas ego me , germana, paravi.
Aut ego ‚ cum facibus regalia tecta cremaro,

615 Artificem mediis inmittam Terea flammis,

Aut linguam aut oculos et quae tibi membra pudorem
Abstulerant, ferro rapiam , aut per vulnera mille
Sontem animam expellam. magnum quodcumque
paravlz
Quid sit, adhuc dubito .’ peragit dum talia Progne,

620 Ad matrem veniebat Itys. quid possit, ab illo
Admonita est . oculisque tuens inmitibus ‘a , quam
Es similis patri ξ’ dixit. nec plura locuta
Triste parat facinus tacitaque exaestuat ira.

Ut tamen accessit natus , matrique salutem

