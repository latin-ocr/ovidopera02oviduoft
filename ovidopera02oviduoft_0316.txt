264 unxi-:s METAMM .

Admiremur eum ‚ vobis quoque digna pudore
Obicit. an salso Palameden crimine turpe
Accusasse mihi, vobis damnasse decorum est?
310 Sed neque Naupliades facinus defendere tantum
Tamque patens valuit, nec vos audistis in illo
Crimina: vidistis , praestoque obiecta patebant.
Nec Poeantiaden quod habet Vulcania Lemnos,
Esse reus merui. factum defendite vestrum3
315 Consensistis enim. nec me suasisse negabo,
Ut se subtraheret bellique viaeque labori,
Temptaretque seros requie lenire dolores.
Paruit, et vivit. non haec sententia tantum
Fida, sed et felix3 cum sit satis, esse fidelem.
320 Quem quoniam vates delenda ad Pergama poscunt,
Ne mandate mihi: melius Telamonius ibit,
Eloquioque virum morbis iraque furentem
Molliet , aut aliqua producet callidus arte.
Ante retro Simois ssuet et sine frondibus Ide
325 Stabit, et auxilium promittet Achaia Troiae,
Quam ‚ cessante meo pro vestris pectore rebus,
Aiacis stolidi Danais sollertia prosit.
Sis licet infestus sociis regique mihique,
Dure Philoctete3 licet exsecrere , meumque
330 Devoveas sine fine caput, cupiasque dolenti
Me tibi forte dari, nostrumque haurire cruoremz
[thue tui mihi, sic fiat tibi copia nostri .]

Te tamen aggrediar, mecumque reducere nitar:
Tamque tuis potiar , faveat Fortuna, sagittis,
335 Quam sum Dardanio, quem cepi, vate potitus3
Quam responsa deum Troianaque fata retexi3

Quam rapui Phrygiae signum penetrale Minervae
Hostibus e mediis. et se mihi comparat Aiax?
Nempe capi Troiam prohibebant fata sine illo.
340 Fortis ubi est Aiax Ῥ ubi sunt ingentia magni
Verba viri 3> cur hic metuis P cur audet Ulixes
Ire per excubias et se committere nocti,
Perque feros enses non tantum moenia Troum,

