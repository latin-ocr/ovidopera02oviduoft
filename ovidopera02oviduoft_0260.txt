208 amm METAMM .

Perque novem noctes venerem tactusque viriles
4351n vetitis numerant. turha Cenchreis in illa,

Regis adest coniunx , arcanaque sacra frequentat.

Ergo legitima vacuus dum coniuge lectus,

Nacta gravem vino Cinyram male sedula nutrix,

Nomine mentito ‚ veros exponit amores,

440 Et faciem laudat. quaesitis virginis annis

“Par' ait ‘est Myrrhae .'' quam postquam adducere
iussa est,

thue domum rediit, “gaude , mea' dixit ‘alumnaz

Vicimus .'' infelix non toto pectore sentit

Laetitiam virgo ‚ praesagaque pectora maerent,

445 Sed tamen et gaudet: tanta est d1scordia mentis.
Tempus erat, quo cuncta silent; interque Triones
Flexerat obliquo plaustrum temone Bootes.

Ad facinus venit illa suum. fugit aurea caelo
Luna , tegunt nigrae latitantia sidera nubes:

450 Nox caret igne suo, primus tegis , Icare , vultus,
Erigoneque pio sacrata parentis amore.

Ter pedis offensi signo est revocata, ter omen
Funereus bubo letali carmine fecit.
It tamen ‚ et tenebrae minuunt noxque atra pudorem:

455 Nutricisque manum laeva tenet, altera motu
Caecum iter explorat. thalami iam limina tangit,
Iamque fores aperit, iam ducitur intus. at illi
Poplite succiduo genua intremuere ‚ fugitque
Et color et sanguis , animusque relinquit cuntem.

450 Quoque suo propior sceleri est , magis horret, et ausi
Paenitet, et vellet non cognita posse reverti.
Cunctantem longaeva manu deducit, et alto
Admotam lecto cum traderet, “accipe ,' dixit
‘Ista tua est ‚ Cinyra„ devotaque corpora iunxit.

465 Accipit obsceno genitor sua viscera lecto,
virgineosque metus levat, hortaturque timentem.
Forsitan aetatis quoque nomine “filia'’ dixit:

Dixit et illa “pater ‚'' sceleri ne nomina desint.
Plena patris thalamis excedit, et impia diro

