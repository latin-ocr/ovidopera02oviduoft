3 1 6 ΡΥΤΗΑαοΒΔε ΜΕΤΑΜΜ .

Agrestes tineae —· res observata colonis —-
Ferali mutant cum papilione figuram.

375 Semina limus habet virides generantia ranas,

Et generat truncas pedibus , mox apta natando
Crura dat, utque eadem sint longis saltibus apta,
Posterior partes superat mensura priores.

Nec catulus ‚ partu quem reddidit ursa recenti,

380 Sed male viva caro est: lambendo mater in artus
Fingit, et in formam , quantam capit ipsa , reducit.
Nonne vides quos cera tegit sexangula fetus
Melliferarum apium, sine membris corpora nasci
Et serosque pedes serasque assumere pennas?

385 Iunonis volucrem , quae cauda sidera portat,
Armigerumque Iovis Cythereiadasque columbas
Et genus omne avium mediis e partibus ovi,

Ni sciret fieri , quis nasci posse putaret?
Sunt qui, cum clauso putrefacta est spina sepulchro,

390 Mutari credant humanas angue medullas.

Haec tamen ex aliis generis primordia ducunt3
Una est, quae reparet seque ipsa reseminet‚ ales:
Assyrii phoenica vocant. non fruge neque herbis,
Sed turis lacrimis et suco vivit amomi.

395 Haec ubi quinque suae complevit saecula vitae,
[licet in ramis tremulaeque cacumine palmae
Unguibus et puro nidum sibi construit ore.

Quo simul ac casias et nardi lenis aristas
Quassaque cum fulva substravit cinnama murra,

400 Se super imponit finitque in odoribffiaevilm.

Inde ferunt , totidem qui vivere debeat annos,
Corpore de patrio parvum phoenica renasci. f· ccxi.
Cum dedit huie aetas vires , onerique ferendo est,

 

Ponderibus nidi ramos levat arboris altae,

405 Fertque pius cunasque suas patriumque sepulchrum,
Perque leves auras Hyperionis urbe potitus
Ante fores sacras Hyperionis aede reponit.
Si tamen est aliquid mirae novitatis in istiS, ,
Alternare vices et quae modo femina tergo

