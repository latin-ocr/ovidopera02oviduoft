248 cam-aum METAMM .

Thesea Demoleon: solido divellere dudum
Annosam pinum magno molimine temptat3
Quod quia non potuit, praefractam misit in hostem.
Sed procul a telo Theseus veniente recessit
360 Pallados admonitu3 credi sic ipse volebat.
Non tamen arbor iners cecidit: nam Crantoris alti
Abscidit iugulo pectusque umerumque sinistrum.
Armiger ille tui fuerat genitoris ‚ Achille,
Quem Dolopum rector bello superatus , Amyntor
365 Aeacidae dederat pacis pignusque fidemque.
Hunc procul ut foedo disiectum vulnere Peleus
Vidit, “at inferias , iuvenum gratissime Crantor,
Accipe'' ait, validoque in Demoleonta lacerto
—- Fraxineam misit, mentis quoque viribus , hastam,
370 Quae laterum cratem perrupit, et ossibus haerens
Intremuit. trahit ille manu sine cuspide lignum:
Id quoque vix sequitur3 cuspis pulmone retenta est.
lpse dolor vires animo dabat: aeger in hostem 3
Erigitur , pedibusque virum proculcat equinis. ι
375 Excipit ille ictus galea clipeoque sonantes, 1
Defensatque umeros , praetentaque sustinet arma: ξ
Perque armos uno duo pectora perforat ictu. ³
Ante tamen leto dederat Phlegraeon et Hylen l
Eminus , Iphinoum collato Marte Claninque. 4
380 Additur his Dorylas , qui tempora tecta gerebat
Pelle lupi, saevique vicem praestantia teli · ζ
Cornua vara boum multo rubefacta cruore. ι
Huic ego , nam vires animus dabat “aspice ,' dixi .
‘Quantum concedant nostro tua cornu serro”
385 Et iaculum torsi. quod cum vitare nequiret,
Opposuit dextram passurae vulnera fronti.
Asfixa est cum fronte manus: fit clamor: at illum
Haerentem Peleus et acerbo vulnere victum —
Stabat enim propior — mediam serit ense sub alvum.
390 Prosiluit, terraque ferox sua viscera traxit,
Tractaque calcavit , calcataque rupit, et illis
Crura quoque impediit et inani concidit alvo.·

