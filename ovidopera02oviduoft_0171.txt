VI , 409-482 . mooun 119

Cecropios intrat Piraeaque litora tangit.

Ut primum soceri data copia , dextera dextrae
Iungitur, et fausto committitur omine sermo,
Coeperat adventus causam ‚ mandata referre

460 Coniugis, et celeres missae spondere recursus:
Ecce venit magno dives Philomela paratu,
Divitior forma . [quales audire solemus
Naidas et dryadas mediis incedere silvis,

Si modo des illis cultus similesque paratus .]

455 Non secus exarsit conspecta virgine Tereus,
Quam siquis canis ignem subponat aristtS,
Aut frondem positasque cremet faenilibus herbas.
Digna quidem facies3 sed et hunc innata libido
Exstimulat ‚ pronumque genus regionibus illis

4601n Venerem est: flagrat vitio gentisque suoque.
lmpetus est illi comitum corrumpere curam
Nutricisque fidem, nec non ingentibus ipsam
Sollicitare datis, totumque inpendere regnum3
Aut rapere et saevo raptam defendere bello;

465 Et nihil est, quod non effreno captus amore
Ausit3 nec capiunt. inclusas pectora flammas.
Iamque moras male fert , cupidoque revertitur ore
Ad mandata Procnes , et agit sua vota sub illa.
Facundum faciebat amor3 quotiensque rogabat

470 Ulterius iusto ‚ Prognen ita velle serebat.

Addidit et lacrimas , tamquam mandasset et illas.
Pro superi, quantum mortalia pectora caecae
Noctis habent! ipso sceleris molimine Tereus
Creditur esse pius laudemque a crimine sumit.

475 Quid , quod idem Philomela cupit , patriosque lacertis
Blanda tenens umeros, ut eat visura sororem,
Perque suam contraque suam petit ipsa salutem.
Spectat eam Tereus, praecontrectatque videndo,
Osculaque et collo circumdata bracchia cernens

'480 Omnia pro stImulis facibusque ciboque furoris
Accipit, et quotiens amplectitur illa parentem,
Esse parens vellet: — neque enim minus impius esset.

