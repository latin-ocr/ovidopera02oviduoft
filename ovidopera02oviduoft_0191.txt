VH, 413-485. uiuos. Aucus 139

450 Publica suscipimus, bacchi tibi sumimus haustus!
Consonat assensu populi precibusque faventum
Regia3 nec tota tristis locus ullus in urbe est.

Nec tamen — usque adeo nulla est sincera voluptas,
Sollicitumque aliquid laetis intervenit — Aegeus

455 Gaudia percepit nato secura recepto.

Bella parat Minos . qui quamquam milite ‚ quamquam
Classe valet, patria tamen est firmissimus ira
Androgeique necem iustis ulciscitur armis.

Ante tamen bello vires acquirit amicas,

460 Quaque potens habitus , volucri freta classe pererrat.
Hinc Anaphen sibi iungit et Astypaleia regna,
Promissis Anaphen ‚ regna Astypaleia bello;

Hinc humilem Myconum cretosaque rura Cimoli
Florentemque Syron ‚ Cythnum, planamque Seriphon ,

465 Marmoreamque Paron , quamque impia prodidit Arne
Siphnon et accepto ‚ quod avara poposcerat, auro
Mutata est in avem, quae nunc quoque diligit r.oxx.

aurum,
Nigra pedes ‚ nigris velata monedula pennis.
At non Oliaros Didymaeque et Tenos et Andros

470 Et Gyaros nitidaeque ferax Peparethos olivae
Gnosiacas iuvere rates . latere inde sinistro
Oenopiam Minos petit, Aeacideia regna.

Oenopiam veteres appellavere. sed ipse
Aeacus Aeginam genetricis nomine dixit.

475 Turba ruit tantaeque virum cognoscere famae
Expetit. occurrunt illi Telamonque, minorque
Quam Telamon Peleus , et proles tertia Phocus.
lpse quoque egreditur tardus gravitate senili
Aeacus , et quae sit veniendi causa ‚ requirit.

480 Admonitus patrii luctus suspirat, et illi
Dicta refert rector populorum talia centum:
‘Arma iuves oro pro gnato sumpta ‚ piaeque
Pars sis militiae: tumulo solacia poseo.'
Huic Asopiades ‘petis irrita' dixit ‘et urbi

485 Non facienda meae; neque enim coniunctior ulla

