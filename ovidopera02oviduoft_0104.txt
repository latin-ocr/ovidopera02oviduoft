52 ,aennon METAMM .

Deque lupo concepta Nape, pecudesque secuta

215 Poemenis, et natis comitata Harpyia duobus,

Et substricta gerens Sicyonius ilia Ladon
Et Dromas et Canace Sticteque et Tigris et Alce,
Et niveis Leucon, et villis Asbolus atris,
Praevalidusque Lacon et cursu fortis Aello

220 Et Thous et Cyprio velox cum fratre Lycisce,

Et nigram medio frontem distinctus ab albo
Harpalos et Melaneus hirsutaque corpore Lachne,
Et patre Dictaeo , sed m re Laconide nati
Labros et Agriodus , et acuta vocis Hylactor,

225 Quosque referre mora est. ea turba cupidine praedae
Per rupes scopulosque adituque carentia saxa
Quaque est difficilis , quaque est via nulla , sequuntur.
Ille fugit per quae fuerat loca saepe secutus,

Heu famulos fugit ipse suos! clamare libebat

230 ‘Actaeon ego sum, dominum cognoscite vestrum l'
Verba animo desunt. resonat latratibus aether.
Prima Melanchaetes in tergo vulnera fecit,

Proxima Theridamas; Oresitrophus haesit in arm0.
Tardius exierant, sed per compendia montis

235 Anticipata via est. dominum retinentibus illis,
Cetera turba coit confertque in corpore dentes.
Iam loca vulneribus desunt. gemit ille , sonumque,
Etsi non hominis, quem non tamen edere possit
Cervus , habet , maestisque replet iuga nota querellis.

240 [Et genibus pronis supplex similisque roganti
Circumfert tacitos tamquam sua bracchia vultus ,]
At comites rapidum solitis hortatibus agmen
Ignari instigant, oculisque Actaeonaffluaerunt,

Et velut absentem certatim Actaeona clamant -
245 Ad nomen caput ille refert — et abesse queruntur,

Nec capere oblatae segnem spectacula praedae.
Vellet abesse quidem ‚ sed adest: velletque videre,
Non etiam sentire canum fera facta suorum.
Undique circumstant, mersisque in corpore rostris

250 Dilacerant falsi dominum sub imagine cervi.

