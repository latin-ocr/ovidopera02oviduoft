xl, 494—566 . cmx 231

Nec prius absistit fessam obpugnare carinam,
Quam velut in captae descendat moenia navis.
[Pars igitur temptabat adbuc invadere pinum ,]
Pars maris intus erat. trepidant haud secius omneS‚

535 Quam solet urbs ‚ aliis murum fodientibus extra
Atque aliis murum, trepidare , tenentibus intus.
Deficit ars, animique cadunt: totidemque videntur,
Quot veniant fluctus, ruere atque irrumpere mortes.
Non tenet hic lacrimas; stupet hic3 vocat ille beatos,

540 Funera quos maneant3 hic votis numen adorat,
Bracchiaque ad caelum, quod non videt, irrita tollens
Poscit opem: subeunt illi fratresque parensque,
Huic cum pignoribus domus, et quod cuique

relictum est.

Alcyone Ceyca movet3 Ceycis in ore

545 Nulla nisi Alcyone est: et cum desideret unam,
Gaudet abesse tamen . patriae quoque vellet ad oras
Respicere , inque domum supremos vertere vultus:
Verum ubi sit, nescit3 tanta vertigine pontus
Fervet, et inducta piceis e nubibus umbra

550 Omne latet caelum , duplicataque noctis imago est.
Frangitur incursu nimbosi turbinis arbor3
Frangitur et regimen: spoliisque animosa superstes
Unda ‚ velut victrix , sinuataque despicit undas:
Nec levius, quam siquis Athon Pindumve revulsos

555 Sede sua totos in apertum everterit aequor,
praecipitata cadit , pariterque et pondere et ictu
Mergit in ima ratem, cum qua pars magna virorum
Gurgite pressa gravi neque in aera reddita sato
Functa suo est. alii partes et membra carinae

560 Trunca tenent. tenet ipse manu, qua sceptra solebat,
Fragmina navigii Ceyx, socerumque patremque
lnvocat heu! frustra. sed plurima nantis in ore
Alcyone coniunx . illam meminitque refertque:
lllius ante oculos ut agant sua corpora ssuctus,

565 Optat, et exanimis manibus tumuletur amicis.
Dum natat, absentem , quotiens sinit hiscere fluctus·

